---
ID: 1077
post_title: 'Savulunnnn &#8211; yürümeye başladım'
author: babam
post_date: 2014-08-14 22:57:20
post_excerpt: ""
layout: post
permalink: >
  http://e1a5.com/0-yas/savulunnnn-yurumeye-basladim/
published: true
mfn-post-love:
  - "0"
dsq_thread_id:
  - "3928392467"
---
Sakar sakar, ağır aksak, birer ikişer derken adım atmaya geçen ay başlamıştım. Adımları kocaman kocaman atıyor, kafam önde gövdem arkada bir yere çakılacak gibi ilerliyordum. Bunları üst üste koyup epeyce bir alıştırmadan sonra artık kendi başıma işleri idare edebiliyorum.

<iframe src="//www.youtube.com/embed/mynENN2L798" width="640" height="360" frameborder="0" allowfullscreen="allowfullscreen"></iframe>

Kalkıyorum ve gidiyorum. Önceleri üç-beş adımda bir popomun üstüne pat diye otururken şimdi daha yumuşak inişler yapıyorum, ara ara gözüme kestirdiğim yerlere gidip tutunurken, şimdi alıp başımı gidiyorum. Dizlerimi kırarak kendimi yavaş yavaş yere bırakıyorum ya da çömelerek oturuyorum. Evin içinde odadan odaya, salonda mutfağa ve Jumbo abimin peşinde gezinip duruyorum.

[caption id="attachment_1180" align="aligncenter" width="1024"]<a href="http://e1a5.com/wp-content/uploads/2014/08/jumbo_ve_ben.jpg"><img class="size-full wp-image-1180" src="http://e1a5.com/wp-content/uploads/2014/08/jumbo_ve_ben.jpg" alt="Uykucu Jumbo ve ben" width="1024" height="768" /></a> Uykucu Jumbo ve ben[/caption]

Yürümem de Jumbo abimin hatırına oldu diyebiliriz. Taşındıktan sonra Jumbo abimi eve ancak bayramdan sonra getirebildik. Onun eve gelmesine o kadar sevindimki çığlıklar atarak, hamleler yaparak onu yakalamaya çalışıyordum. Miskin miskin yatmadığı zamanlarda genellikle evin içerisinde dolaşıyor, ben de onu izleyebilmek için hızla hareket etmek zorunda kalıyordum. Bu öyle emekleyerek olacak iş değildi. Yürümem lazımdı. Tutuna tutuna giderken arada ellerimi bırakıp hızlanmaya başladım. Ellerimi tamamen bıraktığımda kendim bile inanamadım. Artık paytak paytak evin heryerinde dolaşıp Jumbo abimin gölgesi olmuştum. O yemekte ben yanında, o tuvalette ben dibinde. Yakaladığım yerde kulaklarından kuyruğudan çekiyorum ya da onun da bana yaptığı gibi kafamla tos vurarak onu seviyorum.

<iframe src="//www.youtube.com/embed/QTKyszVJRb8" width="640" height="360" frameborder="0" allowfullscreen="allowfullscreen"></iframe>

Jumbo abimin bu evimizde de sokağa ve eve alışması iki günden uzun sürmedi. İlk iki gün evde yatıp dinlendikten sonra üçüncü gün dışarı çıkmak istedi. Yangın merdivenini öğrendi, oradan gidip geliyor, böylece kimsenin dış kapıyı açmasına gerek kalmıyor. Bazen bizi görüp bizimle eve geliyor. Birkaç defa asansöre bindi ama galiba sevmiyor, merdivenlerden çıkmayı tercih ediyor.

Yürüme, motor gelişimimde önemli bir aşamaydı ve bunu epeyce hallettik gibi görünüyor. Normalde bebeklerin 12 ayda destekle veya desteksiz yürümeye başlaması bekleniyor ve en geç 18. ayda artık desteksiz yürümeleri gerekiyor. Bebeğiniz 18. ayda desteksiz yürüyemiyorsa doktorunuza başvurmanızı tavsiye ederiz.

Bu arada yürümeye destek olduğu düşünülen yürüteçler bacağın üst kısmındaki kaslarının doğru gelişimini engellediğinden yürümeyi bozuyor ve denge sorunlarına yol açabiliyor.

Her bebek kendi hızı ve temposu ile büyüyor. Bebeğinizi diğer bebeklerle karşılaştırıp geri kaldığını düşünmeyin. Bebeğinizle egzersizler yapabilirsiniz, ellerinden tutarak yürütmeye çalışabilirsiniz ama zorlamanıza gerek yok. Sadece gelişim basamaklarının farkında olarak gerektiğinde bir uzmana danışmayı ihmal etmeyin.

Ben bu zamana kadar emekleme işlerini evde yaptığımdan ayakkabı giymeye ihtiyaç duymuyordum ve dışarı çıkarken de ihtiyacım olmadığından ayakkabı giymemiştim. Kışın soğuk havalarda patiklerimi giyiyordum, yazın çıplak ayakla çıkıyordum. Şimdi artık dışarıda yürümeye başlayacağım için ayakkabı giyme alıştırmalarına da başladım. Ancak evde yine çıplak ayakla dolaşıyorum. Çıplak ayak ile yere basmak, yeri daha iyi hissederek dengemi ve koordinasyonumu geliştirmeme yardım ediyor.