---
ID: 3320
post_title: 'İki yaşındayım &#8211; Murat'
author: babam
post_date: 2015-09-20 04:43:43
post_excerpt: ""
layout: post
permalink: >
  http://e1a5.com/oyunlarim-ve-oyuncaklarim/iki-yasindayim-murat/
published: true
---
Ben iki yaşındayım ve abi bile oldum. Bir ay kadar önce kardeşim Mert geldi. Abi olmak kolay değil, ilginin birazı onun üzerinde, ağladığı zaman hemen ne derdi var diye herkes onun başına koşuyor, meme bile verdiler ona!

[caption id="attachment_3322" align="aligncenter" width="226"]<a href="http://e1a5.com/wp-content/uploads/2015/09/2yasindayim2.jpg"><img class="size-medium wp-image-3322" src="http://e1a5.com/wp-content/uploads/2015/09/2yasindayim2-226x360.jpg" alt="Yaaaaaaa!" width="226" height="360" /></a> Yaaaaaaa![/caption]

İki yaşındayım ve abi oldum. Kimse abi oldum kısmının üzerinde durup beni ağır sorumluluklar altına sokmuyor. Bu konuda rahatım. Eskisi gibi yaramazlıklarımı yapmaya devam ediyorum. İki yaşın getirdiği çılgınlıkla yenilerini keşfetmekte zorlanmıyorum. Nereden uçacağım, nereye konacağım hiç belli olmuyor.

[caption id="attachment_3324" align="aligncenter" width="360"]<a href="http://e1a5.com/wp-content/uploads/2015/09/yaramaz.jpg"><img class="size-medium wp-image-3324" src="http://e1a5.com/wp-content/uploads/2015/09/yaramaz-360x237.jpg" alt="Yaramazlık sonrası koltukta sızmışım" width="360" height="237" /></a> Yaramazlık sonrası koltukta sızmışım[/caption]

Kendi başına buyruk, inatçı ve aynı zamanda çok sevecenim. Babama sarılıp "babacım seni çok seviyorum" diye şirinlikler yapıyorum. İstediğim olmazsa avaz avaz apartmanı inletebiliyorum. Eninde sonunda bizimkilerin dediği oluyor galiba. Bana karşı hep sabırlı ve kararlı durmaya çalışıyorlar. Şimdi kardeşim de ilgi istediğinden biraz sabırları tükenir gibi olsa da ikisi de benimle geçirdikleri zamanı korumaya çalışıyorlar. Annem Mert'i babamın ya da annanemin kucağına verip benimle kitap okuyup oyun oynarken, babam işten gelince beni parka götürüyor ve bisiklete biniyorum.

Bisiklete binmeyi epeyce geliştirdim. Denge bisikletimde ayaklarımı vura vura hızlanıyorum ve ayaklarımı yerden kaldırıp ilerliyorum. Kaskım ve bisikletimle Nişantaşı'nda beni tanımayan yok. Kaldırımda yayaların arasına dalıp geçiyorum. Yoldan karşıya geçerken ve yokuşlardan inerken babam kontrolü ele alıyor ve birlikte iniyoruz. Henüz fren kullanamayı tam beceremesem de ayaklarımla durabiliyorum. Parkta salıncağa binip kaydıraktan kayarken diğer çocuklarla oynamaya çalışıyorum. Oyun için genellikle kendimden büyükleri tercih ediyorum, yaşı bana yakın çocukları bazen itebiliyorum ve benim yaşımdaki çocuklarında zaman zaman bana böyle davrandığını görüyorum. Bu yüzden sürekli birinin gözü oyun oynarken benim üstümde: Zarar vermemem ve zarar görmemem için.

Parkta oyuncaklar bitince kedilerin, köpeklerin ve güvercinlerin peşine düşüyorum bisikletimle. Bazen kedilerin yanına oturup onları sevmeye çalışıyorum ve yerden bulduklarımı onlara "ister misin?" diye uzatıyorum. Israrlarıma cevap vermezlerse "o zaman seni seveyim" diyerek okşamaya ve sarılmaya çalışıyorum.

Parktan dönüşte markete uğruyoruz. Market kısmı, akşam gezintisinin en zor zamanı oluyor. Birşey almak için tutturduğum yok. Sadece babam alışveriş yapmaya çalışırken, "baba ben bi kayboliyim" diyerek pırrrr rafların arasına dalıyorum ve gözden kayboluyorum. Normalde beş dakikada bitecek alışveriş benim defalarca markette aranmam nedeniyle uzuyor da uzuyor ...

[caption id="attachment_3323" align="aligncenter" width="360"]<a href="http://e1a5.com/wp-content/uploads/2015/09/gokhan_amcayla.jpg"><img class="size-medium wp-image-3323" src="http://e1a5.com/wp-content/uploads/2015/09/gokhan_amcayla-360x203.jpg" alt="Gökhan amca ile bebaber" width="360" height="203" /></a> Gökhan amca ile bebaber[/caption]

Dedim ya artık iki yaşındayım. Başıma buyruk ve inatçıyım. Ama benimle inatlaşmak çözüm değil. Önemli olan sabır göstermek ve kararlı olmak. Bugün babam yere attığım mataramı almamı söyleyince önce duymazdan geldim. Sonra babam elimden tutarak benimle masanın altına girdi, matarayı gösterdi ve almamı istedi. Ne dedim sizce? "Ben çok güçlüyüm, almayacağım" dedim :) Sonra babamın ısrarına dayanamayıp mataramı(mı) aldım ve masanın üzerine koydum.

Mataramı(mı), evet öyle söylüyorum. Bazen iyelik eklerini çift çift kullanıyorum. Bunun dışında bir kaç sesi kelimenin ortasında olduklarında doğru söyleyemiyorum. Babam da benimle uğraşıyor, "Murat, mavi kavunu yapıştırdım" desene, ben de cevap veriyorum "mabi, kabunu yabıştırdım." Neyse, annem konuşma terapisti bunun için vaktim olduğunu ve şimdilik beni düzeltmek yerine sadece kelimeleri ve sesleri doğru kullanarak bana örnek olmanın yeterli olduğunu söylüyor.

Evet iki yaşındayım. Bütün çocukların, anne-babalarının minik yavrularının, nice yaşlara ulaşmalarını, sıcak yuvalara sahip olmalarını ve büyüyebilmelerini diliyorum.