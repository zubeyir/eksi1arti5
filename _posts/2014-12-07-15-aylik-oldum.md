---
ID: 1373
post_title: 15 aylık oldum
author: babam
post_date: 2014-12-07 02:11:32
post_excerpt: ""
layout: post
permalink: http://e1a5.com/1-yas/15-aylik-oldum/
published: true
mfn-post-love:
  - "0"
dsq_thread_id:
  - "3832106964"
---
Bir yaşına girdikten sonra gelişimim hakkında çok yazı yazamadık. Bu arada bizimkiler çok yoğun bir dönem geçirdi, ben de henüz kendim yazabilecek kadar hızlı bir gelişim gösteremedim.

Bir yaşından sonra fiziksel gelişimim önceki aylara göre daha yavaşladı. Ağırlık artışım ve boyumun uzaması azaldı. Ancak büyüme ve gelişim eğrilerinde kendi persantilimi takip ediyorum. Bu dönemde fiziksel gelişimim yavaşlasa da nöro-motor gelişimim hızlandı. Emeklemem ve ardından yürümem çevre ile etkileşimimi ve keşfetme imkanımı arttırdığından el becerilerim, vücut koordinasyonum, denge duyum ve dil gelişimim hızlandı.

[caption id="attachment_1382" align="aligncenter" width="640"]<a href="http://e1a5.com/wp-content/uploads/2014/12/supermen_isbasinda.jpg"><img class="wp-image-1382 size-full" src="http://e1a5.com/wp-content/uploads/2014/12/supermen_isbasinda.jpg" alt="Süpermen işbaşında" width="640" height="960" /></a> Süpermen işbaşında[/caption]

Her bebekte nöro-motor gelişim hızı belli sınırlar içerisinde ufak farklılıklar gösterebiliyor. Biri diğerinden birkaç ay önce veya sonra belli bir basamağa gelebiliyor. Bu yüzden bebeğinizin gelişimi sırasında hangi aylarda ne beklemeniz ve ne zamana kadar gecikmesinin normal olduğu konusunda bilgi sahibi olmanız önemli.

Bunun dışında bir de gelişimleri sırasında biz bebeklere ailelerimizin öğrettikleri ve edindirdiği alışkanlık var. Bunları siz öğretmediğiniz sürece öğrenmemiz, en azından buna kendimiz karar verecek yaşa gelene kadar mümkün değil. Bunlardan bir tanesi uyku düzeni. Anne-babalarımız bizim için bir uyku düzeni oluşturmadıkça bizim bunu kendi başımıza geliştirmemiz pek mümkün değil. Hayat boyu sürebilecek bir düzensizliğe ve bunun yanında fiziksel ve zihinsel gelişimimizin en üst kapasitesine ulaşmasına engel olabilir. Çünkü gelişimimizde önemli olan büyüme hormonunun salınımı ancak iki saatlik bir uykudan sonra artıyor.

Bir diğer alışkanlık ise diş fırçalamak. Çocukluk çağında edinildiğinde sürdürülmesi kolay, edinilmediğinde ise hayat boyu kazanılması zor bir alışkanlık. Ağzımdaki dişlerin sayısı artmaya başlayınca annem bana bir diş fırçası ve macunu aldı. Benim yaşımda, fırçalar gibi macunlar da bebeklere özel. Özellikle diş macunlarının florür içermemesi gerekiyor. Gıdalar ile aldığımız florür diş gelişimimiz için önemli olsa da diş macunlarını yutabildiğimiz için yetişkinlerin kullandığı diş macunlarındaki florür bizim için tehlikeli.

Annem ve babamla günlük yürüyüşlere çıkıyoruz. Bu sayede yürüme mesafemi arttırdım. Durmadan ve mızıldanmadan yaklaşık 500 metre bir mesafede olan annaneme gidebiliyorum. Babam akşamları beni annanemden aldığında soğuk, yağmur, yokuş, merdiven demeden yürüyerek birlikte eve geliyoruz.

Denge konusunda yaptıklarım bizimkileri korkutsa da kendi başımın çaresine bakıyorum. Tırmanma egzersizlerim meyvesini veriyor. Önce sandalyeye, sandalyeden masaya çıkıp oturuyorum ya da kitaplığın üst raflarına uzanarak oradaki kitapları aşağıya çekebiliyorum. Bu sırada bizimkilerin gözü sürekli üzerimde; ilk zamanlarda masanın kenarına oturmaya çalışıp onları epeyce korkutuyordum.

[caption id="attachment_1379" align="aligncenter" width="640"]<a href="http://e1a5.com/wp-content/uploads/2014/12/ac_kapiyi.jpg"><img class="wp-image-1379 size-full" src="http://e1a5.com/wp-content/uploads/2014/12/ac_kapiyi.jpg" alt="Kapıyı açabiliyorum" width="640" height="480" /></a> Kapıyı açabiliyorum[/caption]

Evdeki eşyaların nasıl kullanılacağını da keşfediyorum. Kapıların kollarını aşağıya çekerek açabiliyorum. Yatağın üstüne çıkmak istediğimde boyum yetişmediğinden yatağın altındaki çekmeceleri açıp basamak yapıyorum. Duş kabininin kapısını açıp elbiselerimle duşa girebiliyorum ve hatta duşu açıp kendimi bir güzel ıslatıyorum. Bulaşık, çamaşır makinesi, fırın, elektrik süpürgesi gibi cihazların düğmelerine basmaya, çevirmeye çalışıyorum.

Yemek konusunda bir dereceye kadar kendimi besleyebiliyorum. Madalinaya bayılıyorum ve "manna ye" çığlıkları ile mandalina istediğimi söylüyorum. Babam dilim dilim verirken annem ufak parçalara ayırarak veriyor. Elma, armut gibi sert meyvelerin dilimlerini kemirerek yiyebiliyorum. Bunların ufak küpler halinde verilmesi soluk yoluna kaçabileceğinden tehlikeli olabilir.

Yemek yememe sadece sandalyemde ve biri yanımdayken izin var. Çatal ve kaşık ile kendimi beslemeyi tam beceremesem de bizimkiler elime kendi çatal kaşığımı vererek bir miktar döke saça yememe izin veriyor. Bu zaman içerisinde edinilecek bir beceri ve yavaş yavaş alıştırma yapıyorum. Önceleri doyduğumda verileni dilimle iterek atıyordum. Sonra bunun için "bitti" kelimesini kararlaştırdık. Yemek sırasında eğer daha fazla istemiyorsam "bitti" diyorum ya da bizimkiler istemediğimi hissederlerse "bitti mi" diye soruyorlar. Bitti dersem, önce su veriyorlar veya başka bir yiyecek ile devam etmeyi deniyorlar, onu da istemezsem yemeği sonlandırıyoruz ve bir sonraki öğüne kadar arada yemek yemiyoruz. Böylece bitti kelimesinin manası da bende pekişmiş oluyor ve gereksiz yere kaçmak için kullanmıyorum.

Öğünlerim artık eskisi gibi 2 saatte bir değil. Ana öğünlerim arasında yaklaşık 5 saat zaman oluyor. Sabah kahvaltıyı 7-8 arasında yapıyorum. Saat 10-11 arasnda meyve yiyorum. Öğleden önce uyuyorum ve kalkınca 12-1 arasında öğle yemeğimi yiyorum. Öğleden sonra arada bir meyve öğünüm daha var ve akşam 6'da akşam yemeğimi yiyorum. Yatış saatim genellikle 7-8 arasında oluyor. Sabah kalktığımda ve akşam yatmadan önce birer defa emiyorum ve gece de bir veya iki defa emdiğim oluyor. Bugünlerde emme sayım azaldığından daha fazla yemek yiyorum.

[caption id="attachment_1381" align="aligncenter" width="640"]<a href="http://e1a5.com/wp-content/uploads/2014/12/kendimi_besliyorum.jpg"><img class="wp-image-1381 size-full" src="http://e1a5.com/wp-content/uploads/2014/12/kendimi_besliyorum.jpg" alt="Kendimi besliyorum" width="640" height="427" /></a> Kendimi besliyorum[/caption]

Bu dönemde gelişimimin önemli bir yönünü de dil gelişimim oluşturuyor. Bana söylenen ve duyduğum bir çok sözcüğü tekrarlıyorum. İlk defa duyduğum ve nasıl söyleyeceğimi bilmediğim sözcüklerin söylenişini anlamak için insanların ağız hareketlerine bakıyorum ve kendi ağzıma şekil vererek taklit etmeye çalışıyorum. Bazı sesleri çıkarmak benim için hala zor. Zaten bu yüzden bebek konuşması diye birşey var. Yine de bizimkiler bana uymayıp sesleri doğru çıkartarak öğrenmeme yardım etmeye çalışıyorlar.

Komutları teker teker verildiğinde yerine getirebiliyorum. Mesela, "al-getir" denildiğinde anlamıyorum. Ancak, "al" komutunu yerine getirdikten sonra "getir" komutu verildiğinde gerçekleştirebiliyorum. Kendimi genellikle tek kelimelik cümleler ile ifade ediyorum. Kelimeleri birleştirerek konuşmak iki yaş civarında edineceğim bir yetenek. Yine de beraber kullanılabileceğini keşfettiğim bir kaç kelime var. İlk keşfettiğim "meme aç" olmuştu. Bunun dışında "mama ye", "manna ye" ve "su iç" var. "Attaya", "dedeye" gibi birkaç kelimeyi de doğru yerde ekleri ile kullanabiliyorum.

Eşyaların, hayvanların ve vücut parçalarımın isimlerini öğreniyorum ve sorulduğunda söylüyorum. Son günlerde de ismim ve Jumbo'nun benim neyim olduğu sorulduğunda cevap veriyorum. Bir tek çözemediğim şey anne ile annane arasındaki fark, ikisine de annane diyorum :)