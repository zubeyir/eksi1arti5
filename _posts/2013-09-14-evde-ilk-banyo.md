---
ID: 72
post_title: Evde ilk banyo
author: babam
post_date: 2013-09-14 12:00:05
post_excerpt: ""
layout: post
permalink: http://e1a5.com/0-yas/evde-ilk-banyo/
published: true
layout_key:
  - ""
post_slider_check_key:
  - "0"
mfn-post-love:
  - "0"
dsq_thread_id:
  - "3836316180"
---
[caption id="attachment_77" align="alignleft" width="614"]<a href="http://e1a5.com/wp-content/uploads/2013/09/IMG_9265.jpg"><img class=" wp-image-77       " style="margin-top: 10px; margin-bottom: 10px; margin-left: 0px; margin-right: 20px;" alt="murat 10 günlük" src="http://e1a5.com/wp-content/uploads/2013/09/IMG_9265-1024x528.jpg" width="614" height="317" /></a> Murat 10 günlük[/caption]

&nbsp;

Murat bugün 10 günlük oldu.

İlk banyosunu hastaneden çıkmadan önce hemşireler yaptırmıştı. İlk gün 2-3 saatte bir uyanıp emerken banyodan sonra 4 saat boyunca uyudu. Uyku bu kadar uzayınca uyandırıp emzirmek zorunda kaldık.

İlk banyosundan sonra aradan dokuz gün geçti. Hala çok temiz ve mis kokulu olsa da annesi yıkamak için sabırsızdı :) Fakat ilk banyo için göbeğin düşmesini bekledik. Oğlumuzun göbeği iki gün önce düştü. Göbek bakımına iki gün daha devam ettik ve bugün evde ilk banyosunu yaptırdık.

Banyo işi hem güvenlik hem de vücut sıcaklığının korunması açısından dikkat isteyen bir görev. Banyo sırasında oluşabilecek iki tür güvenlik riski söz konusu: bunlardan birisi sabunlu bir bebeğin elinizden kayarak sert zemine düşmesi, diğeri ise bebeğin suyun altında nefessiz kalması. Bunun için bebeğinizin banyosunu güvenli bir ortamda yaptırmak, herşey hazır olarak başlamak ve dikkatinizi bebeğinizden ayıracak herhangi bir işle meşgul olmamak gerekiyor. Eğer bebeğinizin başından ayrılmanızı gerektirecek bir durum ortaya çıkarsa önce bebeğinizi sudan uzaklaştırıp güvenli bir yere yerleştirin ve ondan sonra yanından ayrılın. Telefon veya kapı çaldığında aniden uzaklaşmanız bebeğin su altında kalmasına neden olacak tehlikeli durumlar doğurabilir.

Biz bu durumda güvenli ortam olarak kendi odamızı seçtik, vücut ısınını koruyabilmek için pencereleri kapattık ve dikkatimizi dağıtmaması için Jumbo'yu bir süreliğine başka bir odada tuttuk. Banyo için bebek küvetini yatağımızın üzerine yerleştirdik ve küvetin üzerine banyo filesini gerdik. Kaplar içerisinde suları ve su dökmek için kullanacağımız bir kupayı, havlu ve bezleri, bebek şampuanını, yağını, bezini ve banyodan sonra giydireceğimiz kıyafetlerini hazırladık. Su sıcaklığını ölçmek için dirseğimizi kullandık. Su sıcaklığını annelerimizin deyimiyle dirseğimizi ısırmayacak, yani bizim vücut ısımızı geçmeyecek şekilde ayarladık. Su sıcaklığını için dirsek ellere göre daha hassas bir değerlendirme sağlayacaktır.

Murat'ı soyundurduktan sonra filenin üzerine sırt üstü ve başı gövdesinden daha yüksekte olacak şekilde yatırdık. Bezi açıldığı anda ilk suyu kendisi dökmeyi uygun gördü. O işini bitirdikten sonra ufak ufak su dökerek başı hariç vücudunu ıslattık. Bebek şampuanı ile önce vücudunun ön kısmını sonra arka kısmını köpürtüp duruladık. Köpürtmek için şimdilik gerçek bir sünger edinemediğimizden bir tülbent bezini şampuan dökerek kullandık.

Sırtını ve kafasını yıkarken filenin üzerinde bırakmayarak kucağımıza aldık.

Baş kısmını yıkarken ağzına, burnuna ve kulaklarına su kaçmaması ve gözlerini şampuandan korumak için dikkatli davrandık. Bunun için önce yüzüne su gelmeyecek şekilde tepesinden su dökerek saçlarını ıslattık, sonra şampuanladık. Başı durularken yine tepesinden su dökerek yüzünü ıslatmamaya çalıştık. Başı yıkarken bebeğinizin başı elinize sığacağından elinizin baş ve serçe parmaklarını kulak deliklerinin üzerine dıştan yerleştirerek su kaçmasını önleyebilirsiniz. Bu sırdata ağzını ve burnunu elinizle kapatmamaya dikkat!

Oğlumuzun banyosunu tamamlayınca havlu ve üzerine serdiğimiz ince bir bezin üzerine yatırarak önce bezle kuruladık sonra bezi alıp havluya sararak kurulamaya devam ettik. Kuruladıktan sonra vücudunu yağladık ve bezini bağladık. Bu ana kadar pek sesi çıkmayan Murat, üstünü giydirmeye sıra gelince isyan etti ve meme aramaya başladı. Daha ilk katı giydirdiğimiz sırada yaygarayı basınca önce emmesini sağladık, emerken de giydirmeye devam ettik.

Saçlar çok olmadığından ufak bir havlu ile hızlıca kurudu, sonra da başlığını giydirdik.

İlk banyonun gerçekleştirilmesi üç kişi ile yarım saat kadar sürdü. Babanne tecrübesi ile bize destek oldu.

Banyodan sonra Murat uzun uzun annesini emdi ve uyudu.

Bebe şampuanı ve yağı olarak Lavera'nın ürünlerini kullandık. Bebeğinizin vücudunu yağlamak için zeytinyağı da bir seçenek olarak düşünülebilir (babannem tarafından benim üzerimde denenmiştir).

Siz de ilk banyo tecrübelerinizi, kullandığınız ürünleri ve yıkama yöntemlerinizi bizimle paylaşabilirsiniz.

&nbsp;

Babycenter'da ilk banyo ile ilgili videoyu bu linkten izleyebilirsiniz: <a href="http://link.brightcove.com/services/player/bcpid979142054001?bckey=AQ~~,AAAAAFwqW98~,-OCIO8uI7qS79uFikCyhoR5M_RKuFkH6&amp;bctid=1562737971">ilk banyo</a>

&nbsp;