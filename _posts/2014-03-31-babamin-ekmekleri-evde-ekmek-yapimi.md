---
ID: 802
post_title: 'Babamın ekmekleri &#8211; evde ekmek yapımı'
author: babam
post_date: 2014-03-31 01:17:04
post_excerpt: ""
layout: post
permalink: >
  http://e1a5.com/0-yas/babamin-ekmekleri-evde-ekmek-yapimi/
published: true
soseredbviewedpostscache:
  - '<div class="sosere-recommendation entry-utility"><legend>İlgili yazılar</legend><ul class="sosere-recommendation"><li class="sosere-recommendation-thumbs" style="width:150px;"><a href="http://e1a5.com/0-yas/buyume-egrileri-ve-persantiller/"><img src="http://e1a5.com/wp-content/uploads/2014/03/BMI.jpg" alt="Büyüme eğrileri ve persantiller" title="Büyüme eğrileri ve persantiller" style="width:150px; height: 150px;"/></a></li><li class="sosere-recommendation-thumbs" style="width:150px;"><a href="http://e1a5.com/0-yas/annem-ise-basladi/"><img src="http://e1a5.com/wp-content/uploads/2013/10/annem_ise_basladi.jpg" alt="Annem yeniden işe başladı..." title="Annem yeniden işe başladı..." style="width:150px; height: 150px;"/></a></li><li class="sosere-recommendation-thumbs" style="width:150px;"><a href="http://e1a5.com/0-yas/ilk-dort-hafta/"><div class="no-thumb" style="width:150px; height: 150px;"></div></a></li></ul></div>'
soseredbviewedpostscachedate:
  - "1396297824"
mfn-post-love:
  - "0"
dsq_thread_id:
  - "3890340718"
---
Annemle babam ilk defa ekmek yapmaya Almanya'da başladılar. İlk başta ekmeğin sadece ekmek makinesinde yapılabileceğini zannediyorlardı. Sonra annem fırında yapılabileceğini keşfedince çeşit çeşit ekmek yapmayı öğrendiler.

Aslında ekmek yapmak için birkaç püf nokta dışında çok az şeye ihtiyaç var. Uzun uzun ekmek yapmak bir zevk olduğu gibi günlük koşuşturmanın arasında hızla ekmeği hazırlayıp sabah kendi ekmeğinizle kahvaltı yapmak da büyük bir keyif. Hele ki bebeğinize kahvaltı hazırlamaya başladıysanız dışardan aldığınız katkılı ekmekler yerine içinde ne olduğunu bildiğiniz nefis ekmekler pişerebilirsiniz.

[caption id="attachment_786" align="aligncenter" width="640"]<a href="http://e1a5.com/wp-content/uploads/2014/03/ekmek.jpg"><img class="wp-image-786 size-full" src="http://e1a5.com/wp-content/uploads/2014/03/ekmek.jpg" alt="Ekmeğe bayılıyorum" width="640" height="480" /></a> Ekmeğe bayılıyorum[/caption]

Bu sefer son zamanlarda kullandığımız hızlı ve pratik ekmek tarifimizi yazmak istiyoruz. Ekmek yapmak için gerekli malzemeler:

400 gr beyaz un

100 gr tam buğday unu

varsa 30 gr ruşeym (yoksa koymayabilirsiniz)

8 gr tuz (annemler benim ekmeklerime koymuyor)

6 gr instant hamur mayası (veya 150 gr eşki maya)

350 ml su (ılık olabilir ama sıcak olmasın, mayayı öldürür)

Ekmeğin yapılışı:

Bu tarifi yaparken ekmeği yoğurmuyoruz, kek yapar gibi mikser kullanıyoruz. Bütün malzemelerinizi bir kaba boşaltıp üzerine suyu ekleyin ve mikserinizin burgu gibi olan hamur karıştırma uçları ile karıştırın. Kabın alt kısmında karışmayan unlar kalabilir, bunlarıda üste çevirerek mikserle tekrar karıştırın. Malzemeler eşit şekilde karışıp lifler oluşmaya başladığında derin, dikdörtgen bir kek kalıbına boşaltın. Ekmeğinizin kalıba yapışmaması için teflon bir kalıp kullanın ya da kabınızı önceden terayağı ile yağlayın.

Hazırladığınız hamur kalıbın yaklaşık yarı yüksekliğine kadar gelecektir. Mayalanmak üzere kabı fırının orta rafına yerleştirin (doğrudan fırının zeminine koymayın) ve fırının içerisine ayrıca metal küçük bir kapta (tas/bardak) biraz su koyarak fırının kapağını kapatın. Fırının kapalı ortamında hamur mayalanmaya başlayacaktır. Hamurunuz kabarıp kalıbın kenarına kadar yükseldiğinde fırını 190 °C'ye ayarlayın, hamurunuzun üzerine keskin bir bıçakla boyuna bir çizgi atın ve ekmeğinizi 1 saat pişirin (fırını önceden ısıtmanıza gerek yok). Fırının ısınma aşamasında ekmeğiniz biraz daha kabaracaktır. Kaptaki su ekmeğinizin kabuğunun hemen kuruyup sertleşmesini engelleyecektir, attığınız kesik ise kabuğun patlamadan kabarmasını sağlayacaktır.

Ekmeğiniz piştikten sonra fırından ve kalıptan çıkarıp içini çekmesi için soğumaya bırakın. Ekmeğin pişip pişemediğini anlamak için altına vurabilirsiniz. Tok bir ses geliyorsa pişmiştir. Ya da kürdan batırabilirsiniz, batırdığınız kürdan temiz geliyorsa bu da içinin pişmiş olduğu anlamına gelir.

Bu tarifi çörek otu, susam, haşhaş tohumu gibi malzemeleri hamuru fırına koyarken üstüne serperek veya hamuru yoğururken içine koyarak lezzetlendirebilirsiniz.

Tam buğday ununun miktarını zevkinize göre arttırıp azaltabilirsiniz. Yalnız miktarı arttıkça hamurun daha uzun sürede mayalanacağını ve kabarmasının daha uzun süreceğini göz önüne alın.