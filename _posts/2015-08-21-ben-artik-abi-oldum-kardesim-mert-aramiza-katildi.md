---
ID: 3295
post_title: 'Ben artık abi oldum &#8211; Kardeşim Mert aramıza katıldı'
author: babam
post_date: 2015-08-21 03:47:35
post_excerpt: ""
layout: post
permalink: >
  http://e1a5.com/0-yas/ben-artik-abi-oldum-kardesim-mert-aramiza-katildi/
published: true
dsq_thread_id:
  - "4052067504"
---
Uzun zamandır annemin karnını gösterip kardeş kardeş diyorlardı ve ne olduğu pek anlamasamda kardeş nerde denildiğinde annemin karnını göstermeye alışmıştım. Hatta bazen babamın göbeğine de kardeş diye sarıldığım oluyordu. Ama bu kardeş denilen şeyin nasıl bişey olduğunu bilmiyordum, ta ki hastanede görene kadar.

Annem hamileliğinin son günlerinde iyice ağırlaşmış ve genellikle dinlenerek zamanını geçiriyordu. Bir de sanki hamileliğin son haftalarında zaman uzadıkça uzuyordu. Böyle bir akşamda annemle yatağa uzanmış kitap okuyorduk. Bu sırada annem ayağa kalkıp beni kucağına aldığı sırada bir şey oldu ve annem heyecanlandı. Babamı bir dakika gelir misin diye çağırdı. Son bir aydır annemin her seslenmesi ve telefonunda heyecanlanan adam bu seferde yine ya su ya da karpuz istiyordur diye sakin sakin gelip annemin halini görünce annemin suyunun geldiğini anladı ve hemen doktorumuzu aradı [Saat 22:00]. Kısa sürede toparlanıp yola çıktılar.

Kardeşimin 15 gün önce verdiği yanlış alarmdan sonra bu sefer geldiğinden emindiler. Hastane yakın ve çöp kamyonları dışında trafiğin sıkışık olmadığı bir saat olduğundan rahatça hastaneye vardılar. Annem hastaneye vardığında muayenesi yapıldı ve rahim açıklığı 2-3 cm olmuştu [Saat 22:30].

Muayeneden sonra annem servise alındığında sancıları 3-4 dakikada bir gelmeye başlamıştı. Ağrıların artması ile epidural anestezi yapılmasını istedi. Bunun için kan testlerinin sonucunu bekledikten sonra anesteziyi yaptılar. Epidural anestezi doğum süresini uzatabileceğinden ilaç dozu düşük tutuldu. Anestezi biraz etki gösterdiğinde kasılmalar sürekli gelmeye başlamıştı. Bazen olabiliyormuş, anestezi sadece vücudunun bir tarafında etkili oldu. Sağ tarafı hissetmezken sol tarafını hissediyordu [Saat 00:30]. Ağrılar iyice artınca anestezinin dozunu biraz daha arttırdılar.

Annem ağrılarla beraber sakin kalmaya ve nefes alıp vermeye gayret ediyordu. Hemşirelerin uyardığı şekilde tuvalet isteği gibi bir his uyanınca kardeşimin kafasını bastırmaya başladığını ve doğumun aktif olarak başladığını anladılar. Açıklık 6-7 cm olmuştu [Saat 02:00]. Annemi hemen hızlıca doğumhaneye çıkardılar [Saat 02:10]. Bir iki ıkınmadan sonra ne oluyor demeye kalmadan kardeşim gelmişti [Saat 02:21]. İkinci doğumların hızlı olduğunu duymuştuk ancak bu kadarını beklemiyorduk. Annem neredeyse asansörde doğuruyordu :)

Annem, doğumhanede Mert'i emzirdikten sonra babam kardeşim ile birlikte bebek odasına gitti ve temizlenip giydirildi. On dakika geçmeden annem de odaya geldi ve tekrar Mert'i emzirmeye başladı.

Doğum sabaha karşı olduğundan annem ve babam yalnızdı. Sabah annanem ve dedem beni alıp kardeşime götürdüler. Gördüğümde durumu pek kavrayamasamda ilk tepkim "bu ne?" oldu. Kardeşimin etrafında dolanıp, tekerlekli yatağına tırmanıp, itmeye çalışmak bana daha ilginç geldi.

Kan uyuşmazlığı olduğu için anneme hasteneden çıkmadan iğne yapıldı. Kardeşimden de kan alınarak bazı doğumsal tarama testleri yapıldı.

Annemler, akşam hastanede kalmadan kardeşimi alıp eve geldiler. İlk birkaç gün kardeşimi sevmek için girişimlerim sırasında birkaç kere patlatmaya çalıştıysam da artık sadece nazikçe cici cici diye seviyorum. Yine de Jumbo'yu benimle yalnız bırakmadıkları gibi benimle de Mert'i yalnız bırakmıyorlar.

Doğumdan 3 gün sonra kontrole gittiklerinde kardeşime tiroid, metabolik tarama testleri ve sarılık testi yapıldı. Bu testlerin erken dönemde yapılması özellikle tiroid testinin yapılıp gerekiyorsa ilk bir haftada tedavinin başlanması daha sonra oluşabilecek zeka gerilikleri bakımından önemli. Sarılık erken dönemde hızla artıyorsa buna da müdahale edilmesi gerekiyor.

&nbsp;

Su kesesinin erken açılması hakkında bir yazı için buraya <a href="http://www.farukbuyru.com/index.php?option=com_k2&amp;view=item&amp;id=67:su-kesesinin-erken-a%C3%A7%C4%B1lmas%C4%B1&amp;Itemid=117" target="_blank">tıklayınız.</a>

Amniyon sıvısının azlığı (oligohidroamnios) hakkında bir yazı için buraya <a href="http://www.farukbuyru.com/index.php?option=com_k2&amp;view=item&amp;id=66:oligohidramnios-amnios-s%C4%B1v%C4%B1s%C4%B1n%C4%B1n-azl%C4%B1%C4%9F%C4%B1&amp;Itemid=117" target="_blank">tıklayınız.</a>