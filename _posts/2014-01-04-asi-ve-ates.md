---
ID: 483
post_title: Aşı ve Ateş
author: babam
post_date: 2014-01-04 19:02:16
post_excerpt: ""
layout: post
permalink: http://e1a5.com/0-yas/asi-ve-ates/
published: true
layout_key:
  - ""
post_slider_check_key:
  - "0"
dsq_thread_id:
  - "3946863887"
---
[caption id="attachment_484" align="alignleft" width="288"]<a href="http://e1a5.com/wp-content/uploads/2014/01/atesli.jpg"><img class=" wp-image-484  " title="Aşıdan sonra biraz ateşli" src="http://e1a5.com/wp-content/uploads/2014/01/atesli.jpg" alt="Aşıdan sonra biraz ateşli" width="288" height="216" /></a> Aşıdan sonra biraz ateşli[/caption]

Dün iki aşı daha oldum. İkinci aydaki aşılarımdan sonra akşam huzursuzlandığım için annem ve babam yarım ölçek ateş düşürücü vermişlerdi. Ancak bu sefer ateş düşürücülerin aşıların etkisini azalttığını öğrendiklerinden bunu yapmamaya karar verdiler. Aslında ateş, vücudun verdiği bağışıklık yanıtının bir parçası, ve hızlı şekilde ve çok fazla yükselmedikçe düşürülmesi önerilmiyor.

Dün gece annemler huzursuzlandığımı ve hık-mık ederek beşiğimde hareketlendiğimi görünce ateşimi ölçtüler. Kulağımın içinden ölçtüklerinde ateşimin 37.5 ºC derece olduğunu gördüler. Bunun çok yüksek olmadığını düşünerek ilaç vermek yerine basit yöntemlerle ateşimi kontrol etmeye karar verdiler: beni soyundurdular ve sadece kısa kollu bir body ile bıraktılar. Evin sıcaklığı 22-23 ºC dereceydi, bu yüzden çok soğuk da hissetmedim.

Sabaha kadar aralıklı olarak ateşimi ölçtüler ve ateşim 37.5 - 37.8 ºC arasında değiştiğinden çok fazla müdahale etmediler. Bebeklerde susuz kalmak da ateşi yükseltebildiğinden emmeme dikkat ettiler. Arada takviye olarak 100 ml kadar rezene verdiler. Ateşim biraz daha yükselseydi musluk suyu veya sirkeli suya batırılmış pamuk ile eklem yerlerime kompres yapacaklardı, ama buna gerek kalmadı. Bu arada, soğuk su ile kompres yapılması da önerilmiyor, çünkü vücut soğuğa maruz kaldığında vücut ısısını korumak için tepki verebiliyor ve ateş daha fazla yükselebiliyor. Bu nedenle musluk suyu ile kompres yapmak yeterli.

Sabaha kadar babamla oturduktan sonra biraz uyuduk. Öğlende annemin bıraktığı sütü içtim ve sonra yine ikimiz de uyuya kaldık ve ancak akşama doğru annemizin işten gelmesi ile uyandık.

Şu anda ateşim 37.0 ºC derece civarında, sütümü emdim ve üstümde çok kalın olmasa da bir body ve pantolonum var. Paçalarım yukarı sıyrılmış, gözlerim açık etrafı seyrediyorum ve hiç uyumaya niyetim yok.

<em>Güncelleme:</em> Ateşim akşam üzeri 21 gibi düştü. Yani aşı olduktan yaklaşık 30 saat sonra, ateşim sabah 4'te çıktığına göre ateşim çıktıktan 17 saat sonra 36.5 ºC'ye indi.