---
ID: 1350
post_title: Sabah yürüyüşlerim
author: annem
post_date: 2014-11-28 11:51:23
post_excerpt: ""
layout: post
permalink: >
  http://e1a5.com/gezilerim/sabah-yuruyuslerim/
published: true
mfn-post-love:
  - "0"
dsq_thread_id:
  - "3843280104"
---
Annem hafta içi 2 gün işe gitmiyor, bir gün de geç gidiyor. Bu günlerde sabah 10:30-11:00 gibi evimizin yakınındaki yürüyüş parkurunda yürüyüşe çıkıyoruz. Ben normalde yürümeyi çok sevsem de bu saatlerde kendim arabamın üstüne çıkarak oturuyor, arkama yaslanıp “atta” diyerek arabamla yürüyüşe çıkmak istediğimi belli ediyorum. Sabah 6:00 civarı kalktığımdan bu saatlerde uykum geliyor ve keyifle açık havada arabamda uykuya dalıyorum.

Mevsim elbette ki bizi engellemiyor. Yağmurlu ve şiddetli rüzgarın olduğu havalarda arabamın yağmurluğunu, çok soğuk havalarda uyku tulumunu takıyoruz.  Kar yağınca da yine yürüyüşlerimize devam edeceğiz.  Ancak arada sırada parkurda “aman bu soğukta çocuk çıkarılır mı” diyen teyzelerle karşılaşmıyor değiliz. Halbuki ben doğduğumdan beri her havada dışarı çıkıyorum.

Yolun yarısında genellikle uyuyakalıyorum ve annem beni eve arabamla sokuyor. Yerimden kaldırıldığımda uyanıp huzursuz olduğumdan annem üzerimde uyku tulumu varsa açıyor,  arabamın arka kısmını yatırıyor, şapkam varsa çıkarıp paltomun fermuarımı açıyor ve evde arabamın içinde 2 saat kadar mışıl mışıl uyumaya devam ediyorum. Açık havada uykuya dalmak çok eğlenceli :)