---
ID: 336
post_title: 3. ay kontrolüm
author: babam
post_date: 2013-12-03 21:43:48
post_excerpt: ""
layout: post
permalink: http://e1a5.com/0-yas/3-ay-kontrolum/
published: true
layout_key:
  - ""
post_slider_check_key:
  - "0"
dsq_thread_id:
  - "3900803343"
---
[caption id="attachment_340" align="alignleft" width="367"]<a href="http://e1a5.com/wp-content/uploads/2013/12/aaaa.jpg"><img class=" wp-image-340 " src="http://e1a5.com/wp-content/uploads/2013/12/aaaa.jpg" alt="Aaaaaaaa!" width="367" height="490" /></a> Aaaaaaaa![/caption]

Bu ay kontrolüm için Dr. Mustafa amcaya gittik. Herşey yolunda gittiği sürece Mustafa amca bizi her ay çağırmıyor. Sormak istediğimiz birşey olduğunda arayıp sorabiliyoruz. Diğer aylarda ise ASM'de aşılarım ile gelişim takiplerimi yaptırıyoruz. Bu ay ASM'ye gitmediğimiz için arayıp gelişim durumumu sordular ve not ettiler. Beni yakından takip ediyorlar.

Sağlık Bakanlığı aşı programına göre bu ay yapılması gereken bir aşım yoktu. Doktorumun tavsiyesiyle, isteğe bağlı yapılan Rotavirüs aşısı yapıldı. Ağızdan yapılan bir aşı olduğu için kolay oldu. Genellikle bütün çocuklar 5 yaşına kadar rotavirüs ile infeksiyon geçiriyorlar. Bu virüs genellikle kış ve bahar aylarında ishal, ateş, bulantı, kusma ve sıklıkla karın ağrısına yol açan bir hastalık yapıyor. Bazı çocuklarda öksürük ve burun akıntısı da olabiliyor. İshal ve kusma su kaybına yol açtığından tehlikeli bir hastalık ve eğer su kaybı fazla ise kesinlikle doktorunuza başvurmalısınız. Hastalıktan korunmanın en iyi yolu ise aşı ve elleri yıkamak.

Anneme ve babama, rotavirüs aşısı yapıldığında bezimi değiştirirken kendilerine bulaştırmamaları için çok dikkatli olmaları söylenmişti. Doktorum ise böyle birşeyin gerekli olmadığını ve zaten bulaşmasının daha iyi olduğunu söyledi. Böylece hem onlar da virüse karşı bağışıklanıyorlar, hem de toplumda zayıflatılmış aşı virüsü yaygın hale gelerek ağır hastalık yapan rotavirüslerin yerine geçiyormuş. Yani ben aşılandım diye, korkmalarına gerek yokmuş. Yine de bezimi değiştirdikten sonra ellerini yıkamayı ihmal etmiyorlar.

[caption id="attachment_343" align="alignright" width="367"]<a href="http://e1a5.com/wp-content/uploads/2013/12/belgrad.jpg"><img class=" wp-image-343 " src="http://e1a5.com/wp-content/uploads/2013/12/belgrad.jpg" alt="Belgrad ormanında kangurular" width="367" height="490" /></a> Belgrad ormanında kangurular[/caption]

Açık havada yürüyüş hepimizi iyi geliyor. Fırsat buldukça sıcak, soğuk demeden beni dışarı çıkarıyorlar. Yürüyüşlerin yanında egzersizlerime devam ediyoruz ve babam bu ay için yeni egzersizler buldu. Artık sağa/sola dönme vaktim geldiğinden babam ile dönme hareketleri çalışıyoruz. Sırtüstü yatarken bir elimden tutup beni diğer tarafa doğru çeviriyor ve bu sırada bacağımın arasına koyduğu eliyle de popomun dönmesine yardım ediyor. Bunlar bişey değil, asıl koltuğun minderini rampa yapıp beni yuvarlamasını görmelisiniz :) Bu işi çok kontrollü bir şekilde yapıyor ve beni rampadan aşağıya/yukarıya doğru yuvarlıyor. Bu hareketler kulaklarımda yer alan denge organlarını uyardığından denge duyumun, kas tonumun ve reflekslerimin gelişmesinde etkiliymiş. Eh, zevkli olduğunu söyleyebilirim!

Bunların yanında yine denge için ve farklı vücut kaslarımı uyarmak için beni koltuklarımın altında tutarak ayaklarımın üzerine hafifçe bastırıyor ve öne-arkaya, sağa/sola eğiyor. Şimdiye kadar başımı iyi kontrol etmeye başladığım için bu hareketler sırasında sorun yaşamıyorum. Hatta tam sırtüstü yatırılmadığım zaman doğrulmaya bile davranabiliyorum.

Babam becerebilirse bu hareketleri size video ile göstermek istiyoruz.

[caption id="attachment_346" align="alignleft" width="461"]<a href="http://e1a5.com/wp-content/uploads/2013/12/annemle_ormanda.jpg"><img class=" wp-image-346 " src="http://e1a5.com/wp-content/uploads/2013/12/annemle_ormanda.jpg" alt="Annemle yürüyüş sonrası" width="461" height="614" /></a> Annemle yürüyüş sonrası[/caption]

Babam fiziksel gelişimim ile uğraşırken annem de duyusal gelişimim üzerinde çalışıyor. Herkese neler yapması gerektiği konusunda bilgi veriyor. Bu ay çıkardığım sesler arttığından artık benimle karşılıklı olarak konuşmaya başladı. Ben bir ses çıkardığımda sözümü bitirmemi bekliyor ve kendiside aynı sesi çıkararak bana karşılık veriyor. Böylece çok eğleniyoruz ve ben sıralı olarak ses çıkarmaya ve konuşmaya alışıyorum.

Annem yumuşak dokunuşlarla vücuduma dokunarak vücudumu fark etmemi ve hissetmemi sağlamaya çalışıyor. Farklı dokulara sahip nesneleri vücuduma dokundurarak ve farklı kokuları (doğal kokular, meyveler, kahve gibi) burnuma yaklaştırarak algı zenginliğimi arttırmaya çalışıyor.

Bu arada artık gıdıklanıyorum. Bu bazen beni güldürüyor.

Uyku bütün bebekler için çok önemli ve evde uyku saati konusunda benim sözüm geçiyor. Saat 10 gibi herkesi yatırıyorum. Önce annem karnımı doyuruyor sonra babam  beni kollarında sallayarak uyutuyor. Sıklıklı kendi kendime de uyuduğum oluyor. Gece bir iki defa kalkıp karnımı doyuruyorum. Bu iş için sağolsun annem uyanıyor ve beni emziriyor.

Annem ve babam uykularımın düzene girdiğini ve uyuduklarını söylemeye korkuyorlar. Teyzeler (bir kısmı tıp profesörü) nazar değecek diye onları susturuyor ve bir de aksini söylemeleri konusunda uyarıyorlar :) Buyüzden herkesten duydukları "bizimkisi uyumuyor", " gecede altı defa kalkıyor", "3 yaşında hala aynı" söylemlerinin ne kadarının gerçek olduğunu kestiremiyorlar :) Yaptıkları en iyi şey beni sükünete erdirebilmek için herşeyi denemek oldu. Doktorları dinlemelerine rağmen bazen sağduyu ile kendi bildiklerini yapmaktan ve annelerinin tecrübelerini denemekten çekinmediler.