---
ID: 296
post_title: 'Annem yeniden işe başladı&#8230;'
author: babam
post_date: 2013-10-22 20:09:14
post_excerpt: ""
layout: post
permalink: http://e1a5.com/0-yas/annem-ise-basladi/
published: true
layout_key:
  - ""
post_slider_check_key:
  - "0"
mfn-post-love:
  - "0"
dsq_thread_id:
  - "3852777343"
---
Bugün 49 günlük oldum. Annem bu sabah ilk defa yeniden işe gitti. Annemin evde olmadığı iki saati babam ile geçirdim. Annem karnımı doyurup gitmesine rağmen hemen annemin arkadasından karnım yine acıktı ve babam annemin sağıp bıraktığı sütü bana içirdi. Bir saat kadar daha uyudum. Annem gelmeden uyandığım için babam beni oyalamak için epeyce uğraştı. Annem epi-topu iki saat yoktu.

[caption id="attachment_298" align="aligncenter" width="413"]<a href="http://e1a5.com/wp-content/uploads/2013/10/annem_ise_basladi.jpg"><img class="  wp-image-298" src="http://e1a5.com/wp-content/uploads/2013/10/annem_ise_basladi.jpg" alt="Annemin yeniden işe başladı" width="413" height="332" /></a> Annem yeniden işe başladı[/caption]

Annem öğlende eve gelip karnımı doyurdu. İki saat kadar evde kaldı. Bu arada babam beni oyaladı ve uyuttu. Annem tekrar evden ayrılmadan önce karnımı doyurdu. Bu sefer karnım iyice doyduğu için 2 saat kadar uyudum.

Akşam üzeri babam ile dışarı çıkıp biraz yürüyüş yaptık. Annemin süt yapmak için içtiği Ülker Maltana'lardan Macrocenter'da bulunduğunu keşfettiğimiz için uğrayıp sırt çantamızı doldurduk. İşimiz bitince annemin iş yerine uğradık. Yolda hareket halinde olduğumuz için uyumakta zorluk çekmedim. Üç saat uykunun ardından annemi görünce yine karnımın acıktığı aklıma geldi. Babam her ihtimale karşı yanımıza termosta kaynamış su, biberon ve mama almıştı. Mamaya gerek kalmadan sütüme ulaştım ve karnımı doyurdum.

Berna teyzeye kendimi sevdirdikten sonra evimize döndük.

Annemin ilk iş gününde bizimkiler beni idare etmeyi başardı.