---
ID: 3232
post_title: '&#8220;Bunların hepsini unutacak olmamız ne kadar yazık&#8221; dedi annem!'
author: babam
post_date: 2015-04-14 23:34:21
post_excerpt: ""
layout: post
permalink: >
  http://e1a5.com/yazilar/bunlarin-hepsini-unutacak-olmamiz-ne-kadar-yazik-dedi-annem/
published: true
slide_template:
  - default
dsq_thread_id:
  - "3896745993"
mfn-post-love:
  - "0"
---
Bu aralar yeni yeni numaralar ile bizimkileri şaşırtıyorum. Dün gece annem beni yatırmaya götürürken ayıcığımı aldım ve onunla birlikte yatağıma gittim. Annem de yanıma uzanarak benim uyumamı beklerken ayıcığı da uyutalım deyince "fış fış kayıkçı" şarkısını söylemeye başladım ve elimle de pış pış yaptım.

Annemler, yaptığımın sevimliliği karşısında çok hoşlarına gittiği için güldüler. Annem bir anda "bunların hepsini unutacak olmamız ne kadar yazık" diye hayıflandı. Gerçekten öyle; yazmadığımız, kaydetmediğimiz herşey çok çabuk unutuluyor. Eski fotoğraflara bakıp "bak böylemiş, şöyle tombişmiş, çok tatlıymış" diye yeniden hatırlıyorlar. Aslında o kadar çabuk değişiyorum ki onlar hangi birini akıllarında tutacaklarını şaşırıyorlar.

Akılda hiçbir şey kalmadığı gibi büyüyünce aklındakileri bana göstermeleri de mümkün değil. İhtiyarladıklarında da hatırladıkları bir kaç parça hatırayı bana tekrarlayıp tekrarlayıp anlatacaklar. Şimdi neden anne ve babalarınızın aynı olayları tekrar tekrar anlattığını anladınız mı? :)) Hep de yaramazlıkları hatırlarlar.

Bazı şeyler fotoğraf veya video ile kaydedilirken bazılarının da yazılması daha uygun. Yani ipliğim daha fazla pazara çıkacak gibi görünüyor.

&nbsp;