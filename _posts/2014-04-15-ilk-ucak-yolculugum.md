---
ID: 858
post_title: İlk uçak yolculuğum
author: babam
post_date: 2014-04-15 21:40:24
post_excerpt: ""
layout: post
permalink: >
  http://e1a5.com/0-yas/ilk-ucak-yolculugum/
published: true
mfn-post-love:
  - "0"
dsq_thread_id:
  - "3830601732"
---
Bugün evde ayrı bir heyecan var. İlk defa uçağa bineceğim ya da başka bir deyişle bizimkiler ilk defa benimle uçağa binecek. Tabii ki heyecanlı olan ben değilim, gayet sakin bir şekilde günlük hayatıma devam ediyorum. Heyecanlı olan annem ve babam, uçak yolculuğu deneyimin rahat geçmesi için hazırlık yapıyorlar.

Yolculuğumuz Antalya'ya, babamın konuşma yapacağı kongreye ailece gidiyoruz. Sabah havaalanına bizi dedem bıraktı. Havaalanında ilk kontrolden geçmek için kapıya geldik ve bebek arabam da dahil olmak üzere tüm eşyalarımız cihazlardan geçerken güvenlik görevlileri de beni kucaklayarak metal dedektörlerinden geçirmeden içeri aldılar. Türk Havayolları bankosuna geldiğimizde çok kalabalıktı. Daha önce bebekli aileler için ayrı bankolar olduğunu gördüğümüzden görevlilere sorduk ve bizi ayrı bir bankoya yönlendirerek diğer bebekli aileler ile birlikte hızlıca check-in işlemimizin yapılmasını sağladılar. Uçağa kadar bebek arabamı yanıma alacağımızı belirttiğimizden bize büyükçe bir kargo poşeti verdiler.

Annem ve babamın boarding kartlarının üzerinde koltuk numaraları varken benimkinin üzerinde infant (bebek) kısaltması olduğunu tahmin ettiğimiz "INF" yazıyordu. Yani bana koltuk olarak annemin kucağını vermişlerdi.

İkinci güvenlik kontrolünden geçerken uçakta sıvı kısıtlamaları nedeniyle herhangi bir sorun yaşayıp yaşamayacağımızı merak ediyorduk. Bebek mamalarında uçuş sırasında kullanılacak miktar için sınırlama olmadığını okumuştuk. Bunun yanında biberon hacminde de bir sınırlama olmadığını öğrendik. Normalde uçuş sırasında yanınıza 100 ml şişeler içerisinde toplam 1 litre sıvı alabilirken ve bunları şeffaf bir poşet içerisinde taşımanız gerekirken bebek mama ve biberonları için böyle bir sınırlama yok. Yaklaşık bir saatlik uçuşumuz için yanımıza bir kavanoz mama ve 125 ml'lik biberonda su aldık. Bunları çantamızdan çıkarmadan rahatlıkla güvenlik kontrolünden geçtik. Yine ben güvenlik görevlilerinin kucağındaydım.

[caption id="attachment_863" align="aligncenter" width="640"]<a href="http://e1a5.com/wp-content/uploads/2014/04/ucaga_giderken.jpg"><img class="wp-image-863 size-full" src="http://e1a5.com/wp-content/uploads/2014/04/ucaga_giderken.jpg" alt="Uçağa giderken güneşleniyorum" width="640" height="864" /></a> Uçağa giderken güneşleniyorum[/caption]

Uçağa gitmek için servis otobüsüne bindik. Otobüsün dolmasını beklerken güneşten istifade babam kollarımı ve paçalarımı sıvayıp beni güneşlendirdi.

[caption id="attachment_866" align="aligncenter" width="640"]<a href="http://e1a5.com/wp-content/uploads/2014/04/ucakta.jpg"><img class="wp-image-866 size-full" src="http://e1a5.com/wp-content/uploads/2014/04/ucakta.jpg" alt="Çok heyecanlıyım, uçaktayız!" width="640" height="480" /></a> Çok heyecanlıyım, uçaktayız![/caption]

Uçağa gittiğimizde arabamı kargo poşetine koyarak görevlilere teslim ettik. Uçakta yerimizi aldıktan sonra uçuş görevlileri kemerimi ve oyalanmam için bir çoçuk dergisi getirdiler. Babam kendi kemerine benim kemerimi taktı ve beni kucağına aldı.

[caption id="attachment_867" align="aligncenter" width="640"]<a href="http://e1a5.com/wp-content/uploads/2014/04/ucusa_hazirim.jpg"><img class="wp-image-867 size-full" src="http://e1a5.com/wp-content/uploads/2014/04/ucusa_hazirim.jpg" alt="Kemerimi de bağladım, uçuşa hazırım :)" width="640" height="480" /></a> Kemerimi de bağladım, uçuşa hazırım :)[/caption]

Uçuş sırasında basınç farkı nedeniyle kulaklarımın ağrımaması için birşeyler içip yutkunmam gerekiyordu. Bunun için bizimkiler bana önce biberonla su verdiler. Bunu havalanmadan önce yapmaya başladılar ve havalanırken devam ettiler. Uçak uzun süre yükselmeye devam ettiğinden su içmekten öööö geldi. Bu noktada babamla maceramız son buldu. Hızlı bir hareketle beni babamın kemerinden çözüp annemin kemerine aktardılar.

Bebek kemerleri bebeğin hareketi için oldukça geniş bir hareket alanı sağlıyor. Bu sayede annem rahatlıkla kemerim bağlıyken beni kucağına yatırıp emzirdi.

Çok uzun süreli bir uçuş olmasa da uyanık olduğum sürece diğer yolcuların rahatı için beni oyalamaları gekiyordu. Uçuş için annem yanımıza bir oyuncak, çıngıraklı patiklerimi ve bir de yeni hikaye kitabımı almıştı. Hikaye kitabım Sara Şahinkanat'ın yazdığı ve Ayşe İnan Alican'ın çok güzel resimlediği <a href="http://www.idefix.com/kitap/uc-kedi-bir-dilek-sara-sahinkanat/tanim.asp?sid=ISTW0K93YK3BFHBZC7GV&amp;referer=81992">Üç Kedi Bir Dilek</a>'ti. Kitabım ile epeyce oyalandım, resimlerine baktım, heyecanlanıp sayfalarına pat pat avuçlarımla vurdum, yeri geldi kenarından ısırarak dişlerimi bile kaşıdım.

Uçak inişe geçtiği sırada yeniden kulaklarımı korumak için annem beni emzirmeye başladı ve iniş tamamlanıncaya kadar emmeye devam ettim.

Uçaktan çıkınca görevlilerin getirdikleri arabama kurularak kara yolculuğuma devam ettim.

Hepimiz için sorunsuz bir uçuş oldu.

[caption id="attachment_861" align="aligncenter" width="640"]<a href="http://e1a5.com/wp-content/uploads/2014/04/ilk_ucustan_sonra.jpg"><img class="wp-image-861 size-full" src="http://e1a5.com/wp-content/uploads/2014/04/ilk_ucustan_sonra.jpg" alt="İlk uçak yolculuğumun hemen ardından" width="640" height="480" /></a> İlk uçak yolculuğumun hemen ardından[/caption]

Antalya'ya indiğimizde beklemediğimiz kadar güzel ve sıcak bir hava bizi karşıladı. Hayatımda ilk defa bu kadar sıcak bir gün yaşıyorum. Otelimize gelip odamıza çıkınca kendimi yatağın üstüne attım ve uçmaya devam ettim :)

[caption id="attachment_868" align="aligncenter" width="640"]<a href="http://e1a5.com/wp-content/uploads/2014/04/yatakta_ucmaya_devam.jpg"><img class="wp-image-868 size-full" src="http://e1a5.com/wp-content/uploads/2014/04/yatakta_ucmaya_devam.jpg" alt="Kanat çırparak da uçabilirim :)" width="640" height="480" /></a> Kanat çırparak da uçabilirim :)[/caption]