---
ID: 845
post_title: Emekleme çalışmalarım
author: babam
post_date: 2014-04-03 16:48:55
post_excerpt: ""
layout: post
permalink: >
  http://e1a5.com/0-yas/emekleme-calismalarim/
published: true
mfn-post-love:
  - "0"
dsq_thread_id:
  - "3830597630"
---
Motor sistemimin gelişimi hızla devam ediyor. Ellerimle ince hareketler yapabiliyorum, istediğim nesnelere uzanıp bir kerede yakalayabiliyorum ve neredeyse tamamen desteksiz oturabiliyorum. Desteksiz oturabildiğim için etrafımdaki yastıkların sayısı azalıyor ve önümdeki oyuncakların sayısı artıyor. Sadece geriye devrilmek konusunda biraz sorun yaşıyorum. Bu yüzden arkamdaki yastıklar düşüşlerimi yumuşatmak için orada duruyor.

Etrafıma merakım arttıkça hareket etme isteğim de giderek artıyor. Oturmaktan sıkılıyorum ve sık sık denemeler yapıyorum. Yüzüstü bırakıldığım zaman önceleri sadece başımı kaldırırken şimdi ellerime dayanarak iyice kendimi yukarı kaldırıyorum ve etrafıma bakınıyorum. Henüz ellerimi ve kollarımı kordine ederek ileri doğru gidemesem de karnımın üstünde döne döne ilerleyebiliyorum.

<iframe src="//www.youtube.com/embed/PV-DH1S7FCE" height="480" width="640" allowfullscreen="" frameborder="0"></iframe>

Birkaç gündür ellerimden sonra popomu da kaldırmayı öğrendim. Dört ayak üstünde duruyorum ve popomu ileri atarak gitmeye çalışıyorum, ileri geri sallanıyorum. İlk başta yere geri dönmeyi beceremediğim için öylece dört ayak üstünde kalakalıyordum. Şimdi yavaş çekimde kendimi yere bırakıyorum.

Yakında emeklemeye başladığımda kendimi eğlendirmek daha kolay olacak gibi görünüyor. Bu bakımdan annem ve babamın işi azalacak ancak evdeki herşeyi benim için güvenli hale getirmek onlar için başlı başına yeni bir iş olacak :)