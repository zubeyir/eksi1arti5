---
ID: 912
post_title: İlk baharım ve Antalya tatilim
author: babam
post_date: 2014-04-20 22:48:36
post_excerpt: ""
layout: post
permalink: http://e1a5.com/0-yas/antalya-tatilim/
published: true
mfn-post-love:
  - "0"
dsq_thread_id:
  - "3830603841"
---
İlk defa ilkbahar yaşıyorum. Ağaçlar çiçek açıyor, her yer yeşilleniyor, kuşlar cıvıldıyor ve havalar ısınıyor. Bu güzel bahar ayında babamın işi nedeniyle seyahat etmesi gerekiyordu, biz de fırsatı kaçırmadık annemle ona katıldık. Zaten babam benden ayrı kalmamak için her türlü yola başvuruyor.

<a title="İlk uçak yolculuğum" href="http://e1a5.com/0-yas/ilk-ucak-yolculugum/">İlk uçak yolculuğumda</a> anlattığım gibi yolculuğumuz <a title="Antalya Otelleri - Booking.com" href="http://www.booking.com/city/tr/antalya.html?aid=383020" target="_blank">Antalya</a>'yaydı. Annemlerin aldıkları tedbirler sayesinde benim için rahat bir uçak yolculuğu oldu. Seyahatlerde benim yemeklerimi pişirecek yer bulamadıklarından sebze öğününde hazır mama kullanıyorum. Buyüzden Antalya havaalanında eczaneye uğrayarak benim için birkaç kavanoz mama aldılar. Bu arada akıllarına daha sonraki yolculuklar için ufak evde hazırlanmış konserve mama yapma fikri geldi. Bunu deneyecekler.

[caption id="attachment_868" align="aligncenter" width="640"]<a href="http://e1a5.com/wp-content/uploads/2014/04/yatakta_ucmaya_devam.jpg"><img class="wp-image-868 size-full" src="http://e1a5.com/wp-content/uploads/2014/04/yatakta_ucmaya_devam.jpg" alt="Kanat çırparakta uçabilirim :)" width="640" height="480" /></a> Kanat çırparak da uçabilirim :)[/caption]

Havaalanından Belek'teki <a title="Kaya Palazzo Golf Resort - Booking.com" href="http://www.booking.com/hotel/tr/riu-kaya-palazzo-golf-resort.html?aid=383020" target="_blank">otelimize</a> gittik. Otelimizin de bulunduğu çevre golf sahaları ile meşhur. Odamıza çıkar çıkmaz kendimi yatağa attım ve kolarımı çırparak uçmaya devam ettim. Vakit kaybetmeden annemlerle yemeğe indik ve açık büfenin kahvaltı ve diyet kısmından ben de atıştıracak bir şeyler buldum. Bizimkiler yemek yerken yolculuğun yorgunluğu ile arabamda uyuya kaldım.

[caption id="attachment_921" align="aligncenter" width="640"]<a href="http://e1a5.com/wp-content/uploads/2014/04/uyku.jpg"><img class="wp-image-921 size-full" src="http://e1a5.com/wp-content/uploads/2014/04/uyku.jpg" alt="Yolculuk beni biraz yordu" width="640" height="480" /></a> Yolculuk beni biraz yordu[/caption]

Nisan ayı ve Antalya'da bizi güzel ve sıcak bir hava karşıladı ancak deniz yeterince ısınmadığından denize giremedim. Babam kongrede olduğundan günlerimizi genellikle annemle havuz ve sahil kenarında dolaşarak ve güneşlenerek geçirdik. Yemeklerimizi de dışarda yedik. Kısa kollu ve paçalı kıyafetlerle mümkün oldukça güneşten faydalanmaya çalıştım. Arabamın içerisinde ve arabamın koruması kapalı olmasına rağmen bir miktar bronzlaşmayı bile becerdim.

[caption id="attachment_919" align="aligncenter" width="640"]<a href="http://e1a5.com/wp-content/uploads/2014/04/havuz_basinda_yemek.jpg"><img class="wp-image-919 size-full" src="http://e1a5.com/wp-content/uploads/2014/04/havuz_basinda_yemek.jpg" alt="Havuz başında yemek" width="640" height="853" /></a> Havuz başında yemek[/caption]

Otelimizde çocuklar için bahçede ayrılmış bir bölüm vardı. Burada en çok hoşuma giden salıncaklar oldu. Altında ayaklarımın çıktığı delikler olan bu salıncaklara rahatlıkla oturup keyifle sallandım. Taşdevri çizgi filmindeki arabalara benziyorlardı.

[caption id="attachment_920" align="aligncenter" width="640"]<a href="http://e1a5.com/wp-content/uploads/2014/04/tasdevri_salincagi.jpg"><img class="wp-image-920 size-full" src="http://e1a5.com/wp-content/uploads/2014/04/tasdevri_salincagi.jpg" alt="Taşdevri salıncağı, yaba dabba duuu!" width="640" height="853" /></a> Taşdevri salıncağı, yaba dabba duuu![/caption]

Otelin havuzuna ve spa kısmına gitmeyi de ihmal etmedim. Bu sefer babam ikinci yüzme dersim için mayo bezimi giydirerek beni havuza soktu. Sırada nefes tutma egzersizleri vardı. Başıma su döküldüğünde nefesimi tutmayı biliyordum, yüzebilmek için bunu su altında da yapmam gerekiyordu. Babam beni koltuk altlarımdan tutup kısa süreyle suya daldırıp çıkardı. Suyun altına daldırmadan önce beni bir iki defa aşağı yukarı hareket ettirerek işaret veriyordu. Bir iki denemeden sonra başıma ne geleceğini anladığımdan işareti alır almaz ağzımı kapatarak kendimi hazırlamayı öğrendim. Bunun yanında yine yüzüstü ve sırtüstü yüzme denemeleri yaparak derslerimi devam ettim. Yazın denizde yüzmeyi sabırsızlıkla bekliyorum.

Yoğun şehir hayatımız arasında bu üç günlük kaçamak hepimize iyi geldi. Babam çalışmasına rağmen hepimiz bu yolculuktan keyif aldık.

Dönüşümüzde uçağımız bir saat kadar rötar yaptı. Uyku saatimin çok gecikmesine neden olan bu rötar yüzünden huzursuzlandım. Bundan sonra uçuşlarımızı akşam üstü yerine sabah yapmanın benim için daha kolay olacağına karar verdik.

[caption id="attachment_922" align="aligncenter" width="640"]<a href="http://e1a5.com/wp-content/uploads/2014/04/kaya_palazzo.jpg"><img class="wp-image-922 size-full" src="http://e1a5.com/wp-content/uploads/2014/04/kaya_palazzo.jpg" alt="Kaya Palazzo Golf Resort" width="640" height="853" /></a> Kaya Palazzo Golf Resort[/caption]

Otelimiz hakkında bir iki söz: <a title="Kaya Palazzo Golf Resort - Booking.com" href="http://www.booking.com/hotel/tr/riu-kaya-palazzo-golf-resort.html?aid=383020" target="_blank">Kaya Palazzo Golf Resort</a> bebeğinizle gidebileceğiniz bir otel. Oteldeki bütün çalışanlar bebekler ve çocuklar konusunda oldukça duyarlı. Özellikle gelip ilgileniyorlar ve yardımcı oluyorlar. Yeşil alanlar, çocuk parkı ve aktivite odaları çocukların vakit geçirebileceği imkanlar sağlıyor. Ben bu sefer sadece yeşil alanları ve salıncağı kullanabildim. Açık büfe yemekler ise gayet lezzetli ve herkes damak tadına uygun birşeyler bulabiliyor. Bu oteli size tavsiye edebiliriz.