---
ID: 933
post_title: 'Süper iskemi &#8211; mama sandalyem'
author: babam
post_date: 2014-05-11 22:44:25
post_excerpt: ""
layout: post
permalink: >
  http://e1a5.com/0-yas/super-iskemi-mama-sandalyem/
published: true
mfn-post-love:
  - "0"
dsq_thread_id:
  - "3916374683"
---
Bu haftasonu babannem ve dedemi ziyarete Yalova'ya gittik. Babannemin bahçede kedileri dedemin de tavukları var. Bu mevsimde kedilerin yavruları doğmaya başlamış evin balkonlarında bissürü minik kedi var. Ben de hava yağmurlu olduğundan pek dışarı çıkamadım, pencereden gelen giden kedileri izledim. Sabah kahvaltısında taptaze yumurtalardan yedim.

Bu arada bir kaç yumurta bilgisi: taze yumurtanın kabuğu beyazından zor ayrılır, zor soyulur. İkincisi yumurta sarısının rengi tavuğun ne kadar yeşillik yediğine bağlıdır. Bu nedenle açık sarıdan koyu sarı-turuncu renge kadar değişiklik gösterebilir.

[caption id="attachment_935" align="aligncenter" width="640"]<a href="http://e1a5.com/wp-content/uploads/2014/05/super_iskemi_kedi.jpg"><img class="wp-image-935 size-full" src="http://e1a5.com/wp-content/uploads/2014/05/super_iskemi_kedi.jpg" alt="Süper iskemi ile kontrol altındayım" width="640" height="480" /></a> Süper iskemi ile kontrol altındayım[/caption]

Bu yolculuğumuzda mama sandalyemi getirmedik. Eskiden mama sandalyesi mi vardı? Babam summer infant super seat yerine Karadeniz usulü <em>süper iskemi</em>den (iskemle) bana oturak yaptı. Karadenizde evlerin avlularında, kapı önlerinde oturup muhabbet etmek için kullanılan iskemleler yeri geldiğinde ters çevrilip çocuklara oyun oynatmak, yemek yedirmek ve zaptetmek için de kullanılabiliyor.

[caption id="attachment_934" align="aligncenter" width="640"]<a href="http://e1a5.com/wp-content/uploads/2014/05/super_iskemi.jpg"><img class="wp-image-934 size-full" src="http://e1a5.com/wp-content/uploads/2014/05/super_iskemi.jpg" alt="Yeni yeni mama sandalyem - süper iskemi" width="640" height="480" /></a> Yeni yeni mama sandalyem - süper iskemi[/caption]

Bugün sıra bendeydi. Babam, iskemlelerden birini ters çevirip beni içine koydu. Önce yemeğimi yedirdi sonra balkon camının önüne koyarak kedileri seyretmemi sağladı. Kafamı iskemlenin bacaklarına çarpmamam için de iskemlenin her bacağına bir bere giydirdi.

Sabah hava yağmurluydu. Öğleden sonra dışarı çıkıp dağlara ve ormanlara doğru gittik. Yalova ve Çınarcık bölgesi Karadeniz gibi yemyeşil. Yeşille buluşabilmek için sahilden biraz uzaklaşıp dağlara doğru gitmek gerekiyor. Biz de Termal içerisinden geçerek Üveyzpınar'a doğru gittik. Yolu izleyerek vadilere doğru gidince Sudüşen Şelalesi'ne ulaştık. Yollar dar ve virajlı. Şelaleye gelince bir tesis var. Şelaleyi tesislerden görebiliyorsunuz. Kayalardan inip çıkabilirseniz biraz daha yaklaşabilirsiniz.

[caption id="attachment_936" align="aligncenter" width="640"]<a href="http://e1a5.com/wp-content/uploads/2014/05/yalova_koyleri.jpg"><img class="wp-image-936 size-full" src="http://e1a5.com/wp-content/uploads/2014/05/yalova_koyleri.jpg" alt="Yalova'nın yeşil köyleri" width="640" height="480" /></a> Yalova'nın yeşil köyleri[/caption]