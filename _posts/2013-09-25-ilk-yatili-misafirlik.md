---
ID: 179
post_title: İlk yatılı misafirlik
author: babam
post_date: 2013-09-25 22:13:55
post_excerpt: ""
layout: post
permalink: >
  http://e1a5.com/0-yas/ilk-yatili-misafirlik/
published: true
layout_key:
  - ""
post_slider_check_key:
  - "0"
mfn-post-love:
  - "0"
dsq_thread_id:
  - "3915184814"
---
Geçen hafatasonu için Cuma akşamından annaneme yatıya gittik. Gerçi annanem bu aralar bizde kalıyor ve bizimkilere benim dilimi öğretmeye çalışıyor olsa da haftasonu annanemden ayrılamadım.

[caption id="attachment_181" align="alignleft" width="461"]<a href="http://e1a5.com/wp-content/uploads/2013/09/annanemde1.jpg"><img class=" wp-image-181 " style="margin: 10px;" alt="İlk yatılı misafirliğim" src="http://e1a5.com/wp-content/uploads/2013/09/annanemde1.jpg" width="461" height="300" /></a> İlk yatılı misafirliğim[/caption]

Benimle yatıya gitmek öyle kolay bir iş değil. Eskiden annemler Jumbo'yu alıp yatıya gidiyorlardı. Bir mama, bir tuvalet bir de Jumbo'nun sepeti doğru annaneye. Bu sefer işler pek öyle kolay olmadı. Benim gün içerisinde ihtiyacım olacak herşeyi yanlarına almaları gerekti. Bezlerimi, ıslak mendilleri, kremleri, vitaminimi, gaz sancısı için rezenemi, içten body, üstüne kollu giyecekleri, altına pantolon, çoraplar, eldivenler, tulum, battaniye, ağız silme mendili, başlıklarım ve bir de termometre. Gün içerisinde bir kaç defa üstümü değiştirmem gerektiğinden birkaç takım kıyafete ihtiyacım oluyor. Bu değişmelerin nedeni genellikle annemle babam. Bezimi tam bağlamayı beceremediklerinden yaptıklarım bir köşeden çıkıp gidiyor. Bu aralar biraz ilerleme kaydettiler, ama dün akşam üç kat elbise ve iki kat battaniyeden geçirip koltuğu ıslatmayı başardım!
<div style="clear:left;"></div>

[caption id="attachment_183" align="alignright" width="518"]<a href="http://e1a5.com/wp-content/uploads/2013/09/kuzen_omercan.jpg"><img class=" wp-image-183 " style="margin: 10px;" alt="Kuzenim Ömercan" src="http://e1a5.com/wp-content/uploads/2013/09/kuzen_omercan.jpg" width="518" height="346" /></a> Kuzenim Ömercan[/caption]

Annaneme gidince dedem karşıladı bizi. Dedem bana paşa diyor.

Sabah hep beraber kahvaltı yaptık. Kuzenim Ömercan dayımla birlikte geldi. Ömercan beni doğduğumda ziyaret etmişti ve beni çok sevmişti. Bu sefer kuzenim biraz hasta olmuş ve öksürüyordu. Annemler bana bulaşacak diye korktu. Aslında biz bebeklerin bağışıklığı oldukça güçlü. Doğumdan önce ve şimdi annemin sütünden bana geçen antikorlar beni hayatımın ilk dokuz ayı boyunca mikroplara karşı savunmaya devam ediyor. Bu yüzden infeksiyonlara çok kolay yakalanmıyorum. Ancak, bana yaklaşırken herkes ellerini yıkıyor, hasta olanlar uzaktan seviyor ve annem-babam bile beni çok fazla öpmüyorlar (babam dayanamayıp bazen başımdan ve popomdan öpüyor).
<div style="clear:both;"></div>

[caption id="attachment_184" align="alignright" width="367"]<a href="http://e1a5.com/wp-content/uploads/2013/09/buyuk_babanne.jpg"><img class=" wp-image-184 " style="margin: 10px;" alt="Büyük babannem" src="http://e1a5.com/wp-content/uploads/2013/09/buyuk_babanne.jpg" width="367" height="490" /></a> Büyük babannem[/caption]

Cumartesi akşamı büyük-babannemi de ziyaret ettik. Büyük-babanne, annemin babannesi ve 90 yaşında.

Bu haftasonu ziyaretleri beni biraz yordu ve annemi de biraz susuz bıraktı. Cumartesi akşamı sürekli emmek istedim ve uyuyamadım. Annemin sütü kalmayınca ilk defa bana mama vermek zorunda kaldılar. Acil durumlar için daha önce Hipp'in organik mamasından almışlardı. Mamamı hazırlamak için su kaynatıp soğuttular. Biberonumu sterilize ettiler. Yaşıma göre kutunun üstündeki tarife uyarak mamamı hazırladılar ve içebileceğim sıcaklığa gelip gelmediğini bileklerinin içine dökerek kontrol ettiler sonra emin olmak için bir de kulak termometrem ile biberonun dışından ölçtüler.

Daha mamamı içerken gözlerim kapandı ve uyuya kaldım. Sabaha kadar derin bir uyku çekmişim.

[caption id="attachment_182" align="alignleft" width="518"]<a href="http://e1a5.com/wp-content/uploads/2013/09/annanemde2.jpg"><img class="wp-image-182 " style="margin: 10px;" alt="Sabah mahmurluğu" src="http://e1a5.com/wp-content/uploads/2013/09/annanemde2.jpg" width="518" height="346" /></a> Sabah mahmurluğu[/caption]

Bu arada annem o kadar eşyayı yanına alırken ana kucağını almayı unutmuş :) Dışarıda yürüyüşe çıkamadık.