---
ID: 1
post_title: Jumbo!
author: babam
post_date: 2013-08-25 16:48:40
post_excerpt: ""
layout: post
permalink: http://e1a5.com/1-yas/jumbo/
published: true
post_views_count:
  - "4"
layout_key:
  - ""
post_slider_check_key:
  - "0"
slide_template:
  - default
dsq_thread_id:
  - "4057524501"
---
[caption id="attachment_13" align="alignleft" width="360"]<a href="http://e1a5.com/wp-content/uploads/2013/08/jumbo_1.jpg"><img class="wp-image-13 size-medium" src="http://e1a5.com/wp-content/uploads/2013/08/jumbo_1-360x285.jpg" alt="minik Jumbo" width="360" height="285" /></a> Jumbo'nun evde ilk günleri[/caption]

Genellikle yaramazlıklarına Cumbooo! diye seslendiğimiz ilk oğlumuz. Çok uslu görünür, çok şirindir. Herşeye maydonozdur. Hemen yemek masasında yerini alır, ne var ne yiyoruz bakışları ile kendisine uzatılan herşeyi dener. Sebze yemeklerine bile hayır demez.

Kendisi hakkında bizim bir sorunumuz olmamasına karşın bebek geldiğinde Jumbo'yu ne yapacağımız sorusu sık sık soruluyor. Herkesin beklentisi onun evden uzaklaştırılması yönünde. Yorumlar bizi zaman zaman karamsarlığa sürüklemiş olsa da biraz sorup soruşturunca etrafımızda çocuklarını kedileri ile büyüten bir çok kişi olduğu fark ettik.

Öğrendiğimiz en önemli şey kedimizin toksoplazma paraziti (kısaca tokso) taşıyıcısı olup olmadığını kan testi ile kontrol ettirmek ve çocuk büyürken kedi ile yanlız kalmamasına dikkat etmek; ikisinin de ne yapacağı belli olmayabilir.

Jumbo, hamilelikten bir ay önce evimize geldi. O zaman yaklaşık iki buçuk aylık bir bebekti. Eve kedi almak gibi bir planımız yoktu. Yolda bize sokulup kendisini sevdirince alıp eve geldik (çok kolay kandık). Bebek planları yaptığımızdan eve gelmeden önce veterinere uğradık. Pireleri temizlendi, ilk aşıları ve parazit ilaçları yapıldı. Bunların ardından kısa sürede tüm aşılarını tamamladık. Her ay dış parazit (pire) ve iki ayda bir iç parazit iğneleri yapılıyor. Yalnız bu iğneler ve aşılardan hiçbiri <em>toksoplazmozis</em>olarak bilinen infeksiyona karşı etkili değil.

Hamilelik sırasında annenin toksoplazmaya karşı bağışık olup olmadığını veya yeni bir infeksiyonu belirlemek için antikor testi yapılıyor ve bu test hamilelik sırasında bir kaç defa tekrarlanıyor. Bizim durumumuzda annede hamilelik sırasında iki defa test yapıldı. Test sonucunda annenin bağışık olmadığı ve infeksiyon da geçirmediği saptandı.

Bunun dışında tokso kedi dışkısından da bulaşabildiği için Jumbo'nun tuvaletini temizlemek babanın görevi oluverdi. Tokso yumurtaların dış ortamda olgunlaşmaları bir gün sürdüğünden tuvalet temizliği en az günde bir kere olmak üzere düzenli yapılıyor. Ayrıca, toksonun en önemli bulaşma yolları çiğ et, yıkanmamış sebzeler ve parazit ile kontamine sular olduğundan Jumbo'nun yemeklerine hem kendi hem de anne ve bebeğin sağlığı için dikkat ediliyor.

Bebek ve evcil hayvanları bir arada büyütmek konusunda deneyimlerinizi ve dikkat edilmesi gereken noktaları aşağıda yorumlar kısmında paylaşabilirsiniz.

&nbsp;

Gebelikte toksoplazma infeksiyonu konusunda ayrıntılı bir yazı için buraya <a href="http://www.farukbuyru.com/index.php?option=com_k2&amp;view=item&amp;id=65:gebelikte-toksoplazma-enfeksiyonu&amp;Itemid=117">tıklayınız.</a>

&nbsp;