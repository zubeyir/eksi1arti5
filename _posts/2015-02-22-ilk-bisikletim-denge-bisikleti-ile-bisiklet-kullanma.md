---
ID: 3203
post_title: 'İlk bisikletim &#8211; denge bisikleti ile bisiklet kullanma'
author: babam
post_date: 2015-02-22 21:05:53
post_excerpt: ""
layout: post
permalink: >
  http://e1a5.com/oyunlarim-ve-oyuncaklarim/ilk-bisikletim-denge-bisikleti-ile-bisiklet-kullanma/
published: true
slide_template:
  - default
dsq_thread_id:
  - "3830857304"
---
Oyuncaklarım bana yetmiyor sanki. Dışarıya çıktığımda parkta oyun oynuyorum, salıncağa binip kaydıraklardan kayıyorum, tahteravallinin bir ucuna oturup birinin beni yukarı aşağı indirip kaldırmasını bekliyorum. Bu oyunlar ve evde babamla boğuşmalarım, güreşmelerim ve kendi kendime koltuklara, masalara tırmanışlarım sürekli yeni keşifler yapma isteğimin bir sonucu. Durduğum yerde duramıyorum ve canım sıkılıyor.

Annemler zamanının geldiğini düşünerek bana yeni bir eğlence buldular: Bisiklet. Bu bildiğiniz iki tekerlekli bisikletlerden, bi farkı var ki, pedalları yok. Yok yok, pedalları almayı unutmadılar. Bu bisikletin adı denge bisikleti. İki tekerlekli olmasına rağmen arkada yardımcı tekerlekleri de yok.

[caption id="attachment_3204" align="aligncenter" width="270"]<a href="http://e1a5.com/wp-content/uploads/2015/04/bisikletim.jpg"><img class="wp-image-3204 size-medium" src="http://e1a5.com/wp-content/uploads/2015/04/bisikletim-270x360.jpg" alt="İlk bisikletim ve kaskımla " width="270" height="360" /></a> İlk bisikletim ve kaskımla[/caption]

Bu bisikletler gerçek iki tekerlekli ve pedalları da olan bisikletlere geçiş için alışmayı sağlıyor. Adı üzerinde denge bisikleti, denge duyusunun gelişmesini sağlıyor. İki tekerlekli bisikletleri kullanmayı öğrenirken bisikletin üzerinde dengede durma ve kontrolü sağlama iki ayrı aşama olarak düşünülürse, bu bisiklet ile bu aşamaları büyük ölçüde öğrenmiş olacağım. Daha sonra geriye çok az iş kalıyor.

Bisikletimin pedalları olmadığından taş devri çizgi filmlerinde arabaları yürttükleri gibi ben de bisikletimi ayaklarımı yere vura vura ilerletiyorum. Şimdilik boyum biraz kısa kalıyor, bisiklet 2 yaş veya 85 cm'den sonra kullanıma uygun. Gidon ve koltuk yükseklikleri ayarlanabiliyor. Yine de benim ayaklarım ancak yere değdiğinden parmak uçlarımda ilerliyorum. Bizimkiler bu konuda biraz acele etmiş olabilirler. Bu yüzden zorlanıp bisikletten soğumamam için binmek konusunda ısrar etmiyorlar. Arasıra bindirip bana destek olarak evde ve parkta bisikletle gezinmemi sağlıyorlar. Zaman zaman bisikletimi olduğu yerden alıp kendim de biniyorum.

[caption id="attachment_3205" align="aligncenter" width="270"]<a href="http://e1a5.com/wp-content/uploads/2015/04/bisiklet-kask.jpg"><img class="wp-image-3205 size-medium" src="http://e1a5.com/wp-content/uploads/2015/04/bisiklet-kask-270x360.jpg" alt="Sırtımda da çantam, yola çıkabilirim" width="270" height="360" /></a> Sırtımda da çantam, yola çıkabilirim[/caption]

Bisiklet kullanırken önemli noktalardan biri de yeterince güvenlik önlemi almak. Bunlar arasında en başta gelen ise kask takmak. Eninde sonunda bisiklet kullanmayı öürenirken ve öğrendikten sonra düşeceğim ve kafamı korumam lazm.

Evet benim de bir kaskım var. Kaskımı taktığım zaman küçük bir mantara benziyorum :) Ama öyle deme baba, yaaa!