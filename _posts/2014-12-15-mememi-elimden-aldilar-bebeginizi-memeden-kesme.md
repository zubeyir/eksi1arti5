---
ID: 1401
post_title: 'Mememi elimden aldılar &#8211; Bebeğinizi memeden kesme'
author: babam
post_date: 2014-12-15 21:32:34
post_excerpt: ""
layout: post
permalink: >
  http://e1a5.com/beslenmem/mememi-elimden-aldilar-bebeginizi-memeden-kesme/
published: true
slide_template:
  - ""
dsq_thread_id:
  - "3829649617"
---
Onbeş aylık oldum ve bir süredir annemler bunu planlıyorlardı. Bu durumda benim son zamanlarda gösterdiğim performansın etkisi olmadı değil. Bir yaşını aştıktan sonra emmeye ayrı bir bağımlılık geliştirdim. Günde on kere annemin yakasına yapışıp "memmmeeeee" diye çekiştiriyordum. Bir taraftan da bizimkiler kardeşim için vaktin geldiğini düşünüyorlardı. Kabak benim başıma patladı ve memmem elimden alındı.

Bizimkiler sağolsun çok anlayışlılar, bir anda kesmediler. Beni garip yöntemlerle memeden soğutmaya da çalışmadılar. Duyduğumuz kadarıyla ketçap sürüp kanadı diyenler, biber sürüp bebeğinin ağzını yakanlar varmış. Çok şükür bunları yapmadılar, yavaş yavaş alıştırarak elimden aldılar. Önce süt öğünlerimi günde on kereden üçe düşürerek başladılar ve bir de gece sınırsız süt keyfi. Sabah yatağımdan kalkıp pat pat pat koşarak anneme gidip güne başlıyordum. Annemin işe gitmediği günlerde öğlende ve tabiki akşam yatmadan önce bir daha. Uyku ile emmenin bağlantısını azaltmak için giderek aralarını da açmaya başladılar, böylece emmeden de uyumaya alışmaya başladım. Bu dönemde akşam uyutma işi babamın görevi oldu.

Sonra süt öğünlerimi teker teker azaltmaya başladılar. Önce öğlen öğünü gitti, ardından sadece sabah süt keyfi kaldı. Bu arada geceleri uyandığımda istediğim kadar emebiliyordum. Bir kaç sabah "memmme" diye kalkıp koşsamda hemen hadi kahvaltı yapalım diyerek beni kandırdılar. Ben de üstelemedim, ne de olsa hala gece sınırsız süt keyfim vardı. Geçen hafta o da bitti ve ben gece annemi beklerken baktım babam gelmiş. Kafam bir bozuldu, avazım çıktığı kadar bağırmaya başladım. Babam beni yataktan kaldırıp evde gezdirdi. Uykum açılınca sakinleştim, biraz su içip tekrar babamın omuzuna yatarak uyuyakaldım. Bir hafta kadar gece mızıldanmalarım azalarak devam etti. Geceleri uyuduktan 3-4 saat sonra bir kere kalkıyorum; annem veya babam gelip tekrar uyumama yardım ediyorlar.

Artık o kelimeyi kullanmıyorum. İlk zamanlar lafı geçerse suratım bir değişiyordu ama birşey demiyordum. Şimdi hiç aldırmıyorum. Ben abi olacağım ve yemek yiyebiliyorum :)

&nbsp;

&nbsp;

&nbsp;

&nbsp;

&nbsp;

&nbsp;