---
ID: 1369
post_title: 'Yatağıma yatıyorum ve uyuyorum &#8211; kendi kendine uyuma'
author: babam
post_date: 2014-12-07 00:53:56
post_excerpt: ""
layout: post
permalink: >
  http://e1a5.com/yazilar/yatagima-yatiyorum-ve-uyuyorum-kendi-kendine-uyuma/
published: true
mfn-post-love:
  - "0"
dsq_thread_id:
  - "3868835394"
---
Bu aralar uyku konusunda çok yazıyoruz. Biraz takıntılı hale gelmiş olabiliriz :) Aslında o kadar da takıntılı değiliz, sadece geçtiğimiz süreci unutmamak için buraya not alıyoruz.

Kırkım çıktıktan sonra çok fazla uyku sorunu yaşamadım. Bu konuda emzik oldukça yardımcı oldu. Sadece uyumak istediğimde emziğimi kullandığımdan emzik bağımlılığı gibi bir durum da yaşamadım. Beş-altı aylık olduğumda akşam uyku saatlerimin geç vakitlere kaydığını fark eden annem uyku düzenimi ele aldı ve akşam 7-8 arasında uyuduğum bir düzenin oturttulmasını sağladı.

[caption id="attachment_1389" align="aligncenter" width="360"]<a href="http://e1a5.com/wp-content/uploads/2014/12/uyuyorum.jpg"><img class="wp-image-1389" src="http://e1a5.com/wp-content/uploads/2014/12/uyuyorum.jpg" alt="Yataktan kaçmaya çalışırken uyuya kalmışım :)" width="360" height="480" /></a> Yataktan kaçmaya çalışırken uyuya kalmışım :)[/caption]

Emeklemeye başladıktan sonra etrafa olan ilgim arttığından ve kendi başıma hareket edebildiğimden uykuya direnç göstermeye başladım. Önceleri yatağıma konulduğumda ve ışıklı-müzikli oyuncağım açıldığında izleyerek uykuya dalabiliyordum. Bu dönemin bitmesi yatağa bırakıldığımda ortalığı ayağa kaldırmam ile son buldu. Kendimi yatağımın içerisinde kaçışı olmayan bir yere bırakılmış gibi hissetmemem için yatağımın önündeki parmaklıklar çıkarıldı. Bunun beni yeterince tatmin ettiğini söyleyemem. Hala uyumaya direniyordum, yani uyumadan yatağıma bırakıldığımda bundan hoşlanmadığımı yüksek sesle ifade ediyordum. Bizimkiler kendi kendime yatağımda yatarak uyuyacağım dönemin ne zaman geleceğini merak ediyorlardı.

Bu merakları devam ederken her seferinde beni uyutmanın bir yolunu bulmayı da ihmal etmediler. Emzikten sonra bir dönem memenin keyfini çıkararak, emerek uyudum. Babam, kendisi emziremediği için buna karşı çıkıyordu ve nasıl uyutacağını şaşırıyordu. Tatil sırasında salıncakta uyumayı sevdiğimi keşfedince <a title="Evde salıncak keyfi" href="http://e1a5.com/oyunlarim-ve-oyuncaklarim/evde-salincak-keyfi/" target="_blank">evin salonuna bir salıncak</a> kurdular ve bir süre böyle geçti. Bazen emerek, bazen salıncakta uyuyarak yaklaşık 14 aylık oldum.

Babam beni kendi uyutabilmek için planlar yapmaya devam ediyordu ve bir gün bu planlarını uygulamaya koydu. Annanemde olduğumuz, annemin ve salıncağın olmadığı bir gün beni uyutması gerekti. Beni uyuturken babamın en büyük problemlerinden birisi meme gibi beni kendine bağlayacak birşeyi olmadığından ve artık yürüyebildiğimden kalkıp gitmeye çalışmamdı. Babamın planı ise beni <a title="Galiba bunu yapmamam gerekiyor – Hayır’ın gücü" href="http://e1a5.com/yazilar/galiba-bunu-yapmamam-gerekiyor-hayirin-gucu/" target="_blank">"hayır"ın gücü</a> ile alt etmekti. Hayır kelimesinin ne anlama geldiğini artık biliyordum ve bizimkiler hayır derse bundan geri dönmeyeceklerini de birçok defa test etme fırsatı bulmuştum.

Bu ilk denememizde babam beni yatağa yatırdı ve yanıma uzandı. Bana sarılıp ninnilerini söylemeye başladı. Ancak benim yatmaya pek niyetim yoktu ve yüksek perdeden ağlamaya başlamıştım. Annanem benim ağlamama dayanamadığından bizim odamızın kapısını ve oturduğu odanın kapısını kapatıp bir de üstüne televizyonunun sesini açarak bizi duymama çalışıyordu. Yani babamla başbaşa kalmıştım ve kaçışım yoktu.

Yataktan kalkıp gitmeye çalıştığımda babam beni engellemedi sadece o bildiğim "hayır"ı kullandı. Kalakalmıştım, artık gidemezdim, gitsem de bunun çıkar yol olmadığını biliyordum. Olduğum yerde kalıp ağlamama devam ettim. Ağlamamın dozunu arttırınca babam beni kucaklayıp kaldırdı, beraber camdan bakarken sakinleşmiştim, ama iç çekmeye devam ediyordum. İyice sakinleşince tekrar beni göğsüne yatırdı. Bu şekilde uyumayı bebeklikten beri seviyordum, ama son zamanlarda yapmamıştım. Aradan çok zaman geçmeden birkaç dakika içinde uykuya daldım. Bu tecrübe kendi kendime uyuyabileceğim konusunda bizimkilerin ümitlerini epeyce arttırdı.

Evde yatağımın önüne benim yatağımla aynı seviyeye gelecek şekilde uzun bir koltuk minderi koydular. Böylece uykuya geçiş sırasında bizimkiler de yatağımın yanında uzanarak bana eşlik ediyorlar. Bu sırada ninniler söylemeleri, hafif hafif sırtımı ovmaları, popoma pış pış yapmaları veya elimi tutmaları uykuya dalmamı kolaylaştırıyor. Eğer uykuya dalma kıvamındaysam bunları kesmeleri daha iyi oluyor. Yoksa uykuya dalmamı engellediklerinden mızıldanmaya başlıyorum.

Son haftalarda memeden kesme çalışmaları da başladığından annemin evde olduğu günlerde 10 kereye çıkan emme seanslarım sabah, öğle ve akşam olmak üzere 3'e düşürülmüş durumda. Sabah yatağımdan kendim kalkıp annemin yanına gidiyorum ve günün ilk dozunu alıyorum. Akşamları uyku saatine kadar akşam dozumu aldığımdan bir kriz çıkmaması için uyku işini babam devralıyor ve beni o uyutuyor. Geceleri uyanırsam annem emzirerek hızlıca tekrar uyumamı sağlıyor.

Yeni emme düzenimde akşam kendi kendime uyumam kolaylaştı ve gece uykularım daha düzenli hale geldi. Akşam saat 7'den önce yemeğimi yiyorum ve 8'den önce çok mızıldanmadan uyuyorum. Bu düzende bizimkilerle birlikte sabah 6'da ayaktayım. Gün içinde de duruma göre bir veya iki defa toplam iki saat kadar uyuyorum.

Annemlerin şimdiki merakı "hadi, uyku saatin geldi, git yat" dediklerinde uyumaya gideceğim günün ne zaman geleceği!

[caption id="attachment_1380" align="aligncenter" width="640"]<a href="http://e1a5.com/wp-content/uploads/2014/12/yapma_beeee.jpg"><img class="wp-image-1380 size-full" src="http://e1a5.com/wp-content/uploads/2014/12/yapma_beeee.jpg" alt="Yapma beeee!" width="640" height="427" /></a> Yapma beeee![/caption]