---
ID: 306
post_title: İlk oyunlarım
author: annem
post_date: 2013-11-18 09:56:22
post_excerpt: ""
layout: post
permalink: http://e1a5.com/0-yas/ilk-oyunlarim/
published: true
layout_key:
  - ""
post_slider_check_key:
  - "0"
mfn-post-love:
  - "0"
slide_template:
  - default
dsq_thread_id:
  - "3829522502"
---
[caption id="attachment_311" align="alignleft" width="225"]<a href="http://e1a5.com/wp-content/uploads/2013/11/20131112_1157481.jpg"><img class="wp-image-311 size-medium" src="http://e1a5.com/wp-content/uploads/2013/11/20131112_1157481-225x300.jpg" alt="Gülümsüyorum :)" width="225" height="300" /></a> Gülümsüyorum :)[/caption]
<p style="text-align: justify;">Annem terapist ve çocuklarla eğitimi oyun aracılığıyla yapıyor. Sanırım son 10 yılının hemen her gününü oyun oynayarak geçirmiş. Fakat çalıştığı çocukların genelde en küçüğü 2,5 yaşında olduğundan bir bebekle oynamayı o bile pek fazla deneyimlememiş. Ama insan hemen adapte oluyormuş ve benimle oynamak çok zevkliymiş.</p>
<p style="text-align: justify;">“Bebektir anlamaz!” çok yanlış bir yaklaşımmış. Aslında bebekler çok erken dönemde pekçok şeyi algılayıp tepki vermeye başlıyorlarmış. Tabi ki kendi dünyalarından, yani “bebekçe”. Eh o kadar da olsun. Ne de olsa dünya ile yeni tanıştık.</p>
<p style="text-align: justify;">Benim bu aralar dikkat sürem oldukça arttı. Nesneleri görüyorum, sesini duyabiliyorum. Onları hem işitsel hem görsel olarak takip edebiliyorum. Oyundan zevk alıyorum ve uykum gelene kadar oyunlara güzel tepkiler veriyorum.</p>
<p style="text-align: justify;">Ben dünyayı duyularım aracılığıyla algılamaya başlıyorum. O yüzden farklı duyularıma hitap eden oyunlar oynuyoruz. Annemle bu aralar oyunlarımız çıngırak gibi ses çıkaran oyunlar (onları takip ediyorum) bunu yaparken annem bana şarkılar uyduruyor, dönen toplar, annem farklı dokulardaki nesneleri (tırtıklı toplar, kağıtlar, havlular gibi) vücudumun farklı yerlerine dokunduruyor, özellikle ellerime ve yanaklarıma, ellerimle tutulabilir oyuncakları yardımla kavrayabiliyorum. Farklı kokular içeren şeyleri annem burnuma turuyor, hatta ağzıma ve dilime şöyle bir değdiriyor (yedirmiyor merak etmeyin). Oyunlar sırasında farklı sesler çıkarıyorum. Annem onları taklit ederek benimle iletişim kuruyor. Tabi arada dikkatimin dağıldığı ve uykumun geldiği zamanlar oluyor, o sırada oyuna ara veriyoruz ve açık olduğum başka bir saati bekliyoruz.</p>
<p style="text-align: justify;">Işıklı şeylere aşırı ilgi duyuyorum. Adeta televizyon ya da bilgisayar ekranını seyredeceğim. Bizim evde televizyon yok. Anne babama göre televizyon seyretmek büyük ölçüde vakit kaybıymış o yüzden almıyorlar. Ama bulduğum yerde kaçırmıyorum. Annem de o yüzden babamla birkaç defa görüp beğendikleri ışığı projekte eden oyundan ısmarlamış. Yakında gelir, size de deneyimlerimi anlatırım.</p>
<p style="text-align: justify;">Ben de resimde gördüğünüz gibi oyunlar sırasında bol bol gülmeyi ihmal etmiyorum tabi. Bu arada bebeklerle oynarken kendinizi rahatsız ve aptal gibi hissediyorsanız annemin tavsiyesi tek başına kaldığınızda oynamakla işe başlamanız.</p>
<p style="text-align: justify;">Siz de oyunlarınızı bize yazın. Bu konuda daha ayrıntılı bilgi isterseniz şu linklere de bir göz atın.</p>
<p style="text-align: justify;">Sevgilerimle</p>
<p style="text-align: justify;">http://www.zerotothree.org/child-development/play/playing-with-babies.html
http://www.babycenter.com/0_20-fun-silly-development-boosting-games-to-play-with-your-ba_1479310.bc</p>