---
ID: 739
post_title: İlk hamam keyfim
author: babam
post_date: 2014-03-16 21:57:09
post_excerpt: ""
layout: post
permalink: http://e1a5.com/0-yas/ilk-hamam-keyfim/
published: true
dsq_thread_id:
  - "3900818205"
---
Pazar sabahı ailecek Bursa'ya doğru yola çıktık. Eskihisar'dan Yalova'ya geçerek karayolu ile Bursa'ya geldik. Yolda gelirken benim için mayo bezlerden aldık. Öğle'den sonra hedefimiz olan Çekirge semtindeki <a href="http://www.booking.com/hotel/tr/kervansaray-termal.html?aid=383020">Kervansaray Termal Otele</a> ulaştık.

<a href="http://www.booking.com/hotel/tr/kervansaray-termal.html?aid=383020">Kervansaray Otel</a> içerisinde 700 yıllık tarihi bir hamam barındırıyor. Hamama dışarıdan gelinebiliyor. Erkek ve kadın kısımları ayrı ayrı. Odamıza yerleştikten sonra hamama gittik. Babam beni erkekler kısmına götürdü. Önce bir kurnanın içerisine oturtarak kurnayı ılık suyla doldurdu. Oturur oturmaz kurnaya dolan suya ellerim ve kollarımla vurarak oynamaya başladım. Babam başımdan aşağıya hamam tası ile su dökerken ilk başta kızıp kaçmaya çalıştım, birkaç defadan sonra su dökülürken nefesimi kontrol etmeyi öğrenince keyifle yıkandım.

<iframe src="//www.youtube.com/embed/V2NCc7aUzUk" width="640" height="480" frameborder="0" allowfullscreen="allowfullscreen"></iframe>

Kurnadan çıktıktan sonra sıcak su havuzunun olduğu kısma gittik. İçerisi çok sıcak ve buhar altında olmadığından rahatlıkla içeriye girdim. Önce havuzun etrafındaki kurnaların başında oturup biraz ortama alıştık. Sonra havuzun kenarına indik. Babam ayaklarını havuza sokarken ben de kuacağında oturdum. Babamın eliyle attığı sularla suya alıştım. Hatta bir parça ayaklarımı da suya soktum.

Babam sürekli beni kontrol ediyordu. Sıcaktan bunaldığıma dair bir belirti olmayınca 5 dakika kadar içeride kaldık. Su kaybı ve kalp hızımın aşırı artması sıcak ortamlarda benim için tehlikeli oluşturabilecek durumlar.

Çok uzun kalmadan tekrar dışarıdaki kurnaların başına döndük. Kurnada keyif yapıp serinledikten sonra dışarı çıktık. Çıktıktan sonra bolca su içerek ve süt emerek kaybettiğim sıvıları tekrar yerine koydum.

İlk hamam tecrübem oldukça keyifliydi. Mayo bezleri de test etmiş olduk. Biz Huggies'in Little Swimmers mayo bezinden kullandık, dışarıya bişey sızdırmadık.