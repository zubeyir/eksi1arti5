---
ID: 228
post_title: Kırkım çıktı!
author: babam
post_date: 2013-10-15 23:17:02
post_excerpt: ""
layout: post
permalink: http://e1a5.com/0-yas/kirkim-cikti/
published: true
layout_key:
  - ""
post_slider_check_key:
  - "0"
mfn-post-love:
  - "0"
dsq_thread_id:
  - "3829522530"
---
[caption id="attachment_272" align="alignleft" width="473"]<a href="http://e1a5.com/wp-content/uploads/2013/10/kirk.jpg"><img class=" wp-image-272 " alt="Yaşasın kırkım çıktı! Artık özgürüm :)" src="http://e1a5.com/wp-content/uploads/2013/10/kirk.jpg" width="473" height="331" /></a> Yaşasın kırkım çıktı! Artık özgürüm :)[/caption]

Beklenen gün geldi ve kırkım çıktı. Artık 40 gün yaşındayım.

Eskiden kırkı çıkmadan bebekler evden dışarı adımını atmazmış, babalar kucaklarına almazmış, fotoğrafları çekilmezmiş. Artık zaman değişti, birçoğumuzun yaptıklarını anne-babaları bloglarından paylaşıyor, dışarı çıkarıp gezdiriyor.

Annem ve babam da beni olabildiğince dışarı çıkarmaya, hava aldırmaya ve kış gelmeden soğuk havaya alıştırmaya çalışıyorlar. Güzelce giyindikten, su kaybına dikkat edilip düzenli emzirildikten sonra çok sorun çıkarmıyorum. Bir de kalabalık ve kapalı yerlere girmemeye özen gösteriyorlar. Kapalı mekanlarda ve özellikle kış aylarında infeksiyonların yayılma olasılığı daha fazla olabiliyor.

Kırkımdan sonra herşeyin değişeceği söyleniyordu. Galiba doğru. Annem ve babamı en sevindiren kısmı uykularımın biraz daha düzenli olması. İki gecedir ben daha fazla uyuduğum için onlar da uyuyabiliyor. Kilo alıyorum ve artık ele geliyorum. Bebekler ilk aylarında ayda yaklaşık 1000-1400 gr, yani haftada 250-350 gr kilo alıyorlar. Şimdilik normal sınırlarda seyrediyorum. Doktor amca obez (biraz fazla tombul) bir bebek olmaya başladığımı bile düşündü. Neyse, boyum da uzadığı için yırttım.

Bugünlerde etrafıma daha fazla ilgi gösteriyorum. Çok kontrollü olmasa da ağzım gülümsermiş gibi sağa sola kayıyor ve annem-babam buna çok seviniyor. Yüzüstü yatırıldığımda başımı kaldırıyorum ve bir süre tutabiliyorum. Yakınıma sokulan ve benimle konuşan kişilere bakıp uzun süre dinlermiş gibi yapabiliyorum. Annemin ve babamın sesini ayırt edip sakinleşiyorum.

Sesler çıkarmaya başladım. Altım temiz ve karnım tok olduğunda guuu, aguuuuu gibi neşeli sesler çıkarıyorum. Meme vermeyi geciktirdiklerinde sinirli sinirli homurdanabiliyorum.

Siz neler yapıyorsunuz?

&nbsp;

&nbsp;

&nbsp;

&nbsp;