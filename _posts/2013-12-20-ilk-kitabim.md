---
ID: 376
post_title: İlk kitabım
author: annem
post_date: 2013-12-20 16:47:16
post_excerpt: ""
layout: post
permalink: http://e1a5.com/0-yas/ilk-kitabim/
published: true
layout_key:
  - ""
post_slider_check_key:
  - "0"
post_slider_key:
  - ""
slide_template:
  - default
---
[caption id="attachment_449" align="aligncenter" width="222"]<a href="http://www.idefix.com/kitap/annemin-cantasi-sara-sahinkanat/tanim.asp?sid=WCGANNVJ48HXESST4WCS&amp;referer=81992"><img class="   wp-image-449 size-medium" src="http://e1a5.com/wp-content/uploads/2013/12/annemin-çantası-222x300.jpg" alt="annemin çantası" width="222" height="300" /></a> İlk kitabım[/caption]

Bugün yine güzel bir gün geçirdik. Cuma günlerimi annemle geçiriyorum. Ayrıca cumaları evimize yardıma gelen Yıldız teyzem de beni çok seviyor ve işten vakit buldukça benimle ilgileniyor.

Artık 3.5 aylık oldum ve kontrastı algılamamla başlayan görsel gelişimim hareket algısı ve renk algılamayla devam etti. Bir süredir etrafımdaki hareketli ve renkli şeylere karşı çok ilgiliyim.

Annem ve babam da bu dönemde artık  bol resimli kitaplarla okumaya başlamanın  zamandır dediler. Annem bugün ne alsam diye önce internetten araştırma yaptı. Canan Teyzem'in önerdiği <a href="http://birdolapkitap.com" target="_blank">birdolapkitap.com</a> internet sitesine göz attık ve gözümüze Aç Tırtıl kitabını kestirdik. Bu siteyi bir ara tanıtacağız, zira şimdiden en favori sitelerimizden biri olmuş durumda. Evimize en yakın kitapçı olan Urbanitas'a gittik. Orada çocuk kitapları bölümüne gittik. Aç Tırtıl ne yazık ki yoktu, ancak bize getirecekler. Kitapları karıştırırken bir kitap kırmızı renkleri ve grafikleriyle annemin dikkatini çekti. Adı "<a href="http://www.idefix.com/kitap/annemin-cantasi-sara-sahinkanat/tanim.asp?sid=WCGANNVJ48HXESST4WCS&amp;referer=81992">Annemin Çantası</a>". Yazarı Sara Şahinkanat, resimleyen ise Ayşe İnan Alican. Yapı Kredi Yayınları'ndan çıkmış. Onu aldık ve eve gelip üstümüzü çıkardık ve hemen okumaya başladık. Annem de ben de yan yana yatağa yattık ve kitabı yüzümüze bakacak şekilde yukarı kaldırdık. İkimiz de kitabı çok sevdik. Annem okurken ben renkli şekillere baktım, onları inceledim, heyecanlandım ve sesler çıkardım. Hatta bir defayla yetinmedik baştan sonra iki defa okuduk.

Yavaş yavaş kendi kütüphanemi oluşturmaya başlayacağım. Sizi de beğendiğim kitaplarla ilgili bilgilendiririm. Lütfen siz de güzel bulduğunuz kitapları bize tavsiye edin.

Sevgilerimle