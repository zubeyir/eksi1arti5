---
ID: 1081
post_title: Evde salıncak keyfi
author: babam
post_date: 2014-09-07 00:42:05
post_excerpt: ""
layout: post
permalink: >
  http://e1a5.com/oyunlarim-ve-oyuncaklarim/evde-salincak-keyfi/
published: true
post_views_count:
  - "0"
mfn-post-love:
  - "0"
slide_template:
  - default
dsq_thread_id:
  - "3853314675"
---
Sallanmak çok keyifli!

Kırkım çıkana kadar gaz sancısı ve türlü bahanelerle uyumamak için direndiğim gecelerde annanem beni çarşafa koyup sallayarak uyutmaya başlamıştı. Bizimkiler başta alışırım diye pek istemeseler de çaresiz bu yöntemi uyguladılar. Sonra öyle salıncağa falan alışmadım.

Ta ki parktaki salıncaklarda sallanmaya başlayana kadar. Oturabilmeye başladığımda beni oyun parklarındaki salıncaklara bindirmeye başladılar. O kadar seviyordum ki salıncak gördüğümde "ıh-ıh-ıh" diyerek binmek istediğimi gösteriyordum, indirilince de kıyamet koparıyordum.

[caption id="attachment_920" align="aligncenter" width="640"]<a href="http://e1a5.com/wp-content/uploads/2014/04/tasdevri_salincagi.jpg"><img class="size-full wp-image-920" src="http://e1a5.com/wp-content/uploads/2014/04/tasdevri_salincagi.jpg" alt="Taşdevri salıncağı, yaba dabba duuu!" width="640" height="853" /></a> Taşdevri salıncağı, yaba dabba duuu![/caption]

[caption id="attachment_901" align="aligncenter" width="640"]<a href="http://e1a5.com/wp-content/uploads/2014/05/salincak_keyfi.jpg"><img class="size-full wp-image-901" src="http://e1a5.com/wp-content/uploads/2014/05/salincak_keyfi.jpg" alt="Salıncak keyfim" width="640" height="480" /></a> Salıncak keyfim[/caption]

En son Rize seyahatimizde büyük annanemin kapısının önünde açık havada salıncakta sallanmayı ve burada uyumayı çok sevdim. Ne kadar uyumak istemesem de orada mışıl mışıl uyuyordum. Annemler bunu görünce eve döndükten sonra salona bir çingene salıncağı kurmaya karar verdiler.

[caption id="attachment_1089" align="aligncenter" width="800"]<a href="http://e1a5.com/wp-content/uploads/2014/08/salincak_keyfi.jpg"><img class="size-full wp-image-1089" src="http://e1a5.com/wp-content/uploads/2014/08/salincak_keyfi.jpg" alt="Büyük annanemin kapısında salıncak keyfi" width="800" height="588" /></a> Büyük annanemin kapısında salıncak keyfi[/caption]

Salıncağı kurmak için salonun ortasına tavanda lambanın iki yanına (elektrik kablolarının nerden geçtiğine dikkat etmek gerekiyor) araları 1.5 metre olan iki delik açıp (10 mm matkap ucu ile)  sağlam dübeller (10 x 100 mm uzunluğunda ağır yük dübeli) yerleştirdiler. Halkaları bu dübellere uzun vidalar ile sabitlediler. Halkalardan iki kat kalın ip geçirerek salıncağı yaptılar. Yatacağım yeri yapmak için uzun bir bezi (tek kişilik çarşaf veya nevresim) uçları içeriye gelecek şekilde salıncağın içinde birleştirdiler. Böylece içinde yatabileceğim bir salıncağım oldu.

[caption id="attachment_1135" align="aligncenter" width="682"]<a href="http://e1a5.com/wp-content/uploads/2014/09/salincakta_uyku.jpg"><img class="size-large wp-image-1135" src="http://e1a5.com/wp-content/uploads/2014/09/salincakta_uyku-682x1024.jpg" alt="Salıncakta sabah uykusu" width="682" height="1024" /></a> Salıncakta sabah uykusu[/caption]

Salıncağım eğlenmek istediğimde veya uyumak istediğimde her zaman salonun ortasında. Salıncağı ortadan kaldırmak istediğimizde iplerinden birinin üzerine diğerini yukarıdan düğümleyerek havaya kaldırıyoruz.

Salıncağı özellikle gece uyumak için tercih ediyorum. Annemler beni içine yatırdıklarında heryerden sarmalanıyorum. Bir de minik bir oyuncağım oldu mu gözlerim yavaş yavaş kapanmaya başlıyor.

<iframe width="640" height="360" src="//www.youtube.com/embed/KTDq1rb7C5I" frameborder="0" allowfullscreen></iframe>

Babamın salıncakta uyumam konusunda keşfettiği bir ayrıntı var. Salıncağı sallamaya devam ettiği sürece uykuya dalamıyorum. Eğer salıncağı bir süre salladıktan sonra belli bir hızdayken bırakırsa salıncak yavaşlarken daha rahat uykuya dalabiliyorum. Yani uyumam için sallamak yerine sallamayı bırakması gerekiyor :)

İyi uykular...