---
ID: 999
post_title: 9. ay kontrolüm
author: babam
post_date: 2014-06-02 23:48:57
post_excerpt: ""
layout: post
permalink: http://e1a5.com/0-yas/9-ay-kontrolum/
published: true
mfn-post-love:
  - "0"
dsq_thread_id:
  - "3916376622"
---
Bugün annemle kontrole gittim. En son kontrolüm 6. ayda yapılmıştı ve doktorum artık her ay kontrole gelmeme gerek olmadığını söylemişti. Artık kontrollerim üç ayda bir yapıldığından durumumun nasıl gittiğini merak ediyorduk. Arabanın arka kısmında yalnız kalabildiğimden kontrole annem beni tek başına götürdü.

[caption id="attachment_1010" align="aligncenter" width="640"]<a href="http://e1a5.com/wp-content/uploads/2014/07/dokuzuncu_ay.jpg"><img class="size-full wp-image-1010" src="http://e1a5.com/wp-content/uploads/2014/07/dokuzuncu_ay.jpg" alt="Dokuzuncu ay" width="640" height="480" /></a> Dokuzuncu ay[/caption]

Kontrolüm sırasında boyum, ağırlığım ve baş çevrem ölçüldü. İlk aylara göre 6. aydan beri boyum ve ağırlığım daha yavaş artıyor. Vücut ağırlığı ve boy persantillerinde bir eğri düşüş olmasına rağmen hala iyi gidiyorum. Hareket kabiliyetimin artması ve ek gıdalara geçişim bu yavaşlamadaki en önemli nedenlerden biri. Bu arada hemen hiç formül mama kullanmıyoruz.

Bu ay doktorum Kızamık ve Meningokok aşılarını yaptırmamı istedi. Aslında kızamık aşısı aşı takviminde 12. ayın sonunda üçlü aşı şeklinde yer alıyor. Ancak son yıllarda tüm dünyada ve özellikle Doğu Avrupa'da görülen kızamık vakalarında artış nedeniyle Kızamık aşısı 9. ayda tek başına yapılıyor ve üçlü aşı ile 12. ayda tekrarlanıyor.

Bu sefer aşılarımdan sonra ateşim çıkmadı. Annemler aşıdan sonra ellerimin üzerinde bir iki tane döküntü gördüler ve bunun aşı ile ilişkili olabileceğini düşündüler. Bunun dışında aşının bir belirtisini görmedim.

[caption id="attachment_1007" align="aligncenter" width="640"]<a href="http://e1a5.com/wp-content/uploads/2014/07/yurumek_cok_keyifli.jpg"><img class="size-full wp-image-1007" src="http://e1a5.com/wp-content/uploads/2014/07/yurumek_cok_keyifli.jpg" alt="Yürümek çok keyifli" width="640" height="480" /></a> Yürümek çok keyifli[/caption]

Geçen ay içerisinde emekleme işini iyice ilerlettim; ellerimi pat pat yere vurarak heyecanlı ve hızlı bir şekilde emekleyerek bir yerden bir yere gidebiliyorum. Yürüme konusunda da ilerleme kaydediyorum. İki elimde tutulduğunda koca koca adımlarla sarsak sarsak yürüyorum. Bir elim bırakıldığında dengemi sağlamakta güçlük çektiğimden hemen çığlıklarla iki elimi tutmaları gerektiğini anlatıyorum. Yürürken arasıra durarak kafamı kaldırıp beni yürüten kişiye bakıyorum ve keyif aldığımı gülümseyerek gösterdikten sonra yürümeye devam ediyorum.

[caption id="attachment_1006" align="aligncenter" width="640"]<a href="http://e1a5.com/wp-content/uploads/2014/07/ekmek_ile_savasim.jpg"><img class="size-full wp-image-1006" src="http://e1a5.com/wp-content/uploads/2014/07/ekmek_ile_savasim.jpg" alt="Ekmek ile savaşım" width="640" height="480" /></a> Ekmek ile savaşım[/caption]

Yemek konusunda çeşitler giderek artıyor. Elime aldığım sert yiyecekleri kemiriyorum. Altta iki dişim ve üste dört dişim ile sorun yaşamadan parça koparabiliyorum. Bazen kopardığım parçalar büyük olduğundan elime birşey verdiklerinde annemlerin gözleri üzerimde oluyor ve kopardığım parçayı parmaklarının ufak bir çengel hareketi ile ağzımdan dışarı alıyorlar. Ekmek, elma, havuç ve salatalık gibi yiyecekleri alt dişlerim yardımıyla ufak ufak tırtıklayarak yiyebiliyorum ve elimdekini keyifle yerken uzun süre oyalanabiliyorum.

Havalar ısınmaya başladığından içtiğim su miktarı önemli. Yemek sırasında ve aralarda su içmeyi ihmal etmiyorum. İçme suyumu artık kaynatmaya ihtiyaç duymuyoruz. Bunun yerine cam şişelerde aldığımız kaynak sularından içiyorum. Böylece dışarıda su bulma sorunumuz da ortadan kalktı. Babamın sevdiği oyunlardan biri beni ıslatmak. Yemek sırasında mızıldanıyorsam biberonumu sallayarak beni ıslatmaktan çok keyif alıyor ve dikkatimin dağılmasından faydalanarak yemeğimi yedirmeye devam ediyor. Biraz daha büyüdüğümde gününü göstereceğim :)

[caption id="attachment_1004" align="aligncenter" width="640"]<a href="http://e1a5.com/wp-content/uploads/2014/07/islanmaca.jpg"><img class="size-full wp-image-1004" src="http://e1a5.com/wp-content/uploads/2014/07/islanmaca.jpg" alt="Islanmaca" width="640" height="480" /></a> Islanmaca[/caption]

Bu ay biraz mızıltı bir halim var. Sabahları kalktığımda eskiden gülerek gözümü açarken şimdilerde ağlayarak uyanıyorum ve hemen bir seans sütümü istiyorum. Anneme olan bağlılığım arttı ve daha sık emme ihtiyacı duyuyorum. Ek gıdalarla yeterince beslenmeme rağmen emmek benim için bir keyif ve annemle yakınlığımın bir parçası olmaya başladı. Babamla veya başka biri ile günümü geçirdiğimde emme ihtiyacı hissetmezken annem geldiğinde boynuna sarılıp hemen çekiştirmeye başlıyorum. Bu aralar anneci oldum ve önemli bir kelimeyi artık yerinde kullanabiliyorum: memmme!

[caption id="attachment_1009" align="aligncenter" width="640"]<a href="http://e1a5.com/wp-content/uploads/2014/07/mizilti.jpg"><img class="size-full wp-image-1009" src="http://e1a5.com/wp-content/uploads/2014/07/mizilti.jpg" alt="Mızıltı" width="640" height="480" /></a> Mızıltı[/caption]