---
ID: 696
post_title: Yalnız yolculuk
author: babam
post_date: 2014-03-09 00:03:23
post_excerpt: ""
layout: post
permalink: http://e1a5.com/0-yas/yalniz-yolculuk/
published: true
dsq_thread_id:
  - "3848136572"
---
Cumartesi annemin çalışma günü ve babamla bir kaç saat yalnız kalıyoruz. Böyle zamanlarda babam beni alıp dışarıya çıkarmayı çok seviyor. Hem beraber vakit geçiriyoruz hem de hava alıyoruz.

Bugün Bebek sahile gitmeye karar verdik. Evden çıkmadan önce zeytinyağı ile karıştırılmış havuç ve patates püresi yedim. Babam ölçüye dikkat etmediğinden annemin haşladıklarının hepsini bana yedirdi. Benim de pek itiraz ettiğim söylenemez. Üstüne biraz da su içtim. Bardağı gördüğümde saldırıyorum ve kenarına ağzımı dayayarak içmeye çalışıyorum. Babam her türlü maceraya açık olduğundan denemekten çekinmiyor :) ve artık suyumu kontrollü bir şekilde bardaktan içebiliyorum.

[caption id="attachment_698" align="aligncenter" width="640"]<a href="http://e1a5.com/wp-content/uploads/2014/03/bebek_sahil.jpg"><img class="wp-image-698 size-full" src="http://e1a5.com/wp-content/uploads/2014/03/bebek_sahil.jpg" alt="Yağmurda açık hava keyfi" width="640" height="480" /></a> Yağmurda açık hava keyfi[/caption]

Öğlen üzeri evden çıktık ve hava yağmurlu olduğundan Bebek sahile kadar araba ile gittik. Aslında bu bir dönüm noktası oldu. Daha önce arka koltukta hiç yalnız kalmamıştım. Ani mıkırdanmalarıma karşı her zaman annem arka koltukta yanımda oluyordu. Son dönemde arabada sergilediğim efendiliğe ve yeni koltuğumun öne bakmasına (15 aya kadar koltukların arkaya bakması tavsiye ediliyor, babam da bunu yeni öğrendi. <a title="Araba koltuğu tecrübelerim" href="http://e1a5.com/0-yas/araba-koltugu-tecrubelerim/">Araba koltuğu tecrübelerim</a> yazımıza bakabilirsiniz) güvenerek beni tek başına dışarı çıkardı.

Arka koltukta Bebek'e kadar etrafı seyrettim. Yarım saat sonra suyum ısınmaya başlamıştı ki arabamızı park ettik ve sahile indik. Hava soğuk ve yağmurlu olduğundan arabamın tulumunun içerisine girdim ve başıma başlığımı taktım, açıkta kalan yüzüme yağmur çiseliyordu. Kısa bir yürüyüş yaparak Bebek merkezde Cafe Nero'da mola verdik. Babam kahvesini içerken bir bardak sıcak suda benim biberonumu ısıtarak sütümü verdi. Annemin sabah sağıp benim için hazırladığı sütü bez termosta taşıyarak yanımızda getirmiştik. Sütümü içtikten sonra çığılıklar atarak biraz oyun oynamayı da ihmal etmedim.

[caption id="attachment_697" align="aligncenter" width="970"]<a href="http://e1a5.com/wp-content/uploads/2014/03/bebek_cafe_nero.jpg"><img class="wp-image-697" src="http://e1a5.com/wp-content/uploads/2014/03/bebek_cafe_nero.jpg" alt="Bebek Cafe Nero'da bir mola" width="970" height="322" /></a> Bebek Cafe Nero'da bir mola[/caption]

Arabamıza binip hareket ettiğimizde gözlerim kapanıyordu. Babam emziğimi verdi ve uyuyakaldım.

Eve geldiğimizde annem bizi camda karşıladı.

Bebek Cafe Nero'da benimle ilgilenen ve karnımı doyurmama yardımcı olan herkese teşekkür ederim.