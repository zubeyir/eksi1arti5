---
ID: 469
post_title: Bremen mızıkacıları
author: babam
post_date: 2013-12-22 17:17:00
post_excerpt: ""
layout: post
permalink: >
  http://e1a5.com/0-yas/bremen-mizikacilari/
published: true
layout_key:
  - ""
post_slider_check_key:
  - "0"
---
[caption id="attachment_470" align="alignleft" width="283"]<a href="http://e1a5.com/wp-content/uploads/2014/01/mizikacilar.jpg"><img class=" wp-image-470 " title="Bremen Mızıkacıları" alt="Bremen Mızıkacıları" src="http://e1a5.com/wp-content/uploads/2014/01/mizikacilar.jpg" width="283" height="376" /></a> Bremen Mızıkacıları[/caption]

Artık etrafımda olanları fark etmeye ve takip etmeye başladım. Bunlardan birisi de Jumbo abim. Önceden halıların renginde olan Jumbo'yu pek fark etmiyordum. Şimdi hareket ettiğinde merak ile onu takip ediyorum. Oturuyor, tüylerini yalıyor, evin içerisinde geziniyor. Bazen gelip yanıma kıvrılıyor.

Jumbo abim ben doğduktan sonra yaşadığı kıskançlıkları zamanla üzerinden attı. Bu biraz da özgürlüğüne kavuşması ile oldu. Ben eve geldiğimde evin altını üstüne getirmişti. Sonraki günlerde havalar sıcak olduğu için annemler onun daha sık dışarıya çıkmasına izin verdiler. Evden çıkmak istediği zaman kapının önüne geliyor ve bekliyor, bazen miyavlıyor. Kapı açılınca apartman kapısına inip birinin kapıyı açmasını bekliyor. Kapı açılmazsa geri gelip kapımızın önünde miyavlayarak eve girmek istiyor. Dışarı çıktığında istediği gibi geziyor, karnı acıkınca geri geliyor.

Akşam babamlar işten dönerken peşlerine takılıp eve geldiği de oluyor. Evin bireylerini tanıyor ve yakınlardaysa Jumbo diye çağırdığımızda koşarak bizimle beraber eve giriyor.

Yavaş yavaş birbirimize de yakınlaşmaya başladık. Bu aralar ağzımı ve ellerimi keşfettiğim bir dönemdeyim. Herşeyi ağzıma götürerek tanımaya çalışıyorum. Bu yüzden Jumbo ile yakınlaşmamız da annemlerin kontrolü altında oluyor. Onu ağzıma götürmeme engel olmaya çalışıyorlar.

Bugün gördüğünüz gibi epeyce yakınlaştık. Babamla otururken Jumbo gelip araya girdi :) Babam buna Bremen Mızıkacıları diyor: Altta eşek, ortada kedi, üsttede horoz!