---
ID: 1075
post_title: 11 aylık oldum
author: babam
post_date: 2014-08-10 22:09:23
post_excerpt: ""
layout: post
permalink: http://e1a5.com/0-yas/11-aylik-oldum/
published: true
mfn-post-love:
  - "0"
dsq_thread_id:
  - "4040304763"
---
Taşınma işleri nedeniyle bu ay çoğunlukla annanemdeydik. Hem annaneme yakın olmak hem de yeni evimizin yeşillikler içinde olması, bol bol güneş alması ve çevrede yürüyüş alanlarının bulunması taşınmaya karar vermemize neden oldu. Önceki evimiz annem ve babamın işyerlerine yakın olsa da benim dışarı çıkabileceğim alanlar sınırlıydı.

Yeni evimiz Başakşehir'de. Önümüzde bina olmadığından sürekli gün ışığı evimize doluyor ve gökyüzünü görebiliyoruz. Gökyüzünde bulutlar toplanmaya başladığında çok uzaklardan yağmurun geldiğini, yağmur yağmaya başladığında toprağı ıslattığını görebiliyoruz. Yağmur yağdıktan sonra topraktan yükselen kokuyu duyabiliyoruz.

Çocuklar evimizin önünde oynuyor, biz de dışarı çıkarak yürüyüşler yapabiliyoruz. Yeşil bir parka ulaşmak için eskiden olduğu gibi caddelerin ve arabaların oluşturduğu engelleri aşmak zorunda kalmıyoruz.

[caption id="attachment_1091" align="aligncenter" width="1024"]<a href="http://e1a5.com/wp-content/uploads/2014/08/tasimaci_jumbo.jpg"><img class="size-full wp-image-1091" src="http://e1a5.com/wp-content/uploads/2014/08/tasimaci_jumbo.jpg" alt="Taşımacı Jumbo" width="1024" height="687" /></a> Taşımacı Jumbo[/caption]

Bu ay annem babam ev taşıma ve tadilat işleri ile meşgul olduklarından neredeyse tüm zamanımı annanemle geçirdim. Annanem-dedem yaptıklarımı yakından takip ediyorlardı ve ilk bir-kaç adımıma onlar şahit oldu. İlk başta sıralarken bazen ellerimi bırakıp bir kaç saniye ayakta desteksiz durmaya başladım ya da bir yerden diğerine geçerken ellerimi bırakıyordum. Sonra ellerimden tutulup kaldırıldığımda ayakta 10-15 saniye kadar kendi başıma durabilmeye başladım. Bunu egzersiz olarak gün içinde defalarca yaptığımız oluyordu. Bir sonraki aşamada babam beni ayakta bırakıp bir iki adım uzaklaşmaya ve çağırmaya başladı. Kendimi öne doğru atarak ona doğru gitmeye başladım. Böylece bir kaç adımlık yürüyüşler yapmaya başladım. Şimdilik bir iki adımdan sonra pat diye popomun üzerine oturuyorum.

[caption id="attachment_1089" align="aligncenter" width="800"]<a href="http://e1a5.com/wp-content/uploads/2014/08/salincak_keyfi.jpg"><img class="size-full wp-image-1089" src="http://e1a5.com/wp-content/uploads/2014/08/salincak_keyfi.jpg" alt="Salıncak keyfi" width="800" height="588" /></a> Salıncak keyfi[/caption]

Ramazan bayramında Rize'ye gittik. Rize'de babamın annanesi yani büyük annanem yaşıyor. Büyük annanemizin evi Rize'nin merkez mahallelerinden birinde bahçe ve yeşillikler içerisinde. Annemler taşınma işlerinden yorgun düştüklerinden bu sefer evden hiç çıkmadılar. Zaten evin hangi penceresinden baksanız yeşillikler içerisinde buluyorsunuz kendinizi ya da yeşillikler içerisinden denize bakarken.

[caption id="attachment_1098" align="aligncenter" width="700"]<a href="http://e1a5.com/wp-content/uploads/2014/08/pencereden.png"><img class="wp-image-1098 size-large" src="http://e1a5.com/wp-content/uploads/2014/08/pencereden-1024x576.png" alt="Pencereden manzara işte böyle" width="700" height="393" /></a> Pencereden manzara işte böyle[/caption]

Tatilim sırasında babannem, halam, kuzenlerim, büyük/küçük teyzeler ve dayılar herkes oradaydı. Halam ve kuzenlerimle de ilk defa orada tanıştım. Çünkü küçük kuzenim Asude benden çok az bir zaman sonra doğduğundan birbirimizi ziyaret edememiştik. Geniş bir aile içerisinde keyifli zaman geçirdik.

<iframe src="//www.youtube.com/embed/zxVsHWve3l4" width="640" height="360" frameborder="0" allowfullscreen="allowfullscreen"></iframe>

[caption id="attachment_1086" align="aligncenter" width="1024"]<a href="http://e1a5.com/wp-content/uploads/2014/08/cimenlere_basalim.jpg"><img class="size-full wp-image-1086" src="http://e1a5.com/wp-content/uploads/2014/08/cimenlere_basalim.jpg" alt="Çimenlere basalım, hem de çıplak ayak" width="1024" height="576" /></a> Çimenlere basalım, hem de çıplak ayak[/caption]

Babam gün içerisinde bezime kadar soyarak beni güneşlendiriyor ya da merdivenlerden aşağı yukarı inip çıkararak ve bahçelerde çıplak ayak ile yürüterek mümkün olduğunca doğanın tadını çıkarmama çalışıyordu. Kendisinin de en çok sevdiği şey çocukken aynı bahçelerde çıplak ayakla dolaşmak ve ağaçlara çıkmakmış.

<iframe src="//www.youtube.com/embed/bLCLojEuIYw" width="640" height="360" frameborder="0" allowfullscreen="allowfullscreen"></iframe>

Merdiven işini sonra iyiden iyiye geliştirdim. Kendi merdiven kenarlarına tutunarak aşağı yukarı inip çıkmaya başladım. Hatta bu merdiven iniş çıkışları ayaklarımı yan basma problemimi de düzeltmiş gibi görünüyor. Dana önce ayaklarımı dışa dönük basarken şimdi daha düz basıyorum. Hala emeklemeye devam ettiğim için babannem bana dışarıda emekleyebilmem için dizlikler yaptı.

[caption id="attachment_1090" align="aligncenter" width="700"]<a href="http://e1a5.com/wp-content/uploads/2014/08/surunme_dizliklerim.jpg"><img class="size-large wp-image-1090" src="http://e1a5.com/wp-content/uploads/2014/08/surunme_dizliklerim-1024x768.jpg" alt="Sürünme dizliklerim ve patlıcanımSürünme dizliklerim ve bahçeden patlıcan" width="700" height="525" /></a> Sürünme dizliklerim ve patlıcanım[/caption]

Konuşma konusunda da ilerleme kaydettim. Söylenenleri tekrarlamaya çalışmam herkesi şaşırtıyor. Bazen ilk seferde söylediğim bile oluyor, sonra tekrar söyletebilene aşkolsun. Aaba (araba) ve teycee (teyze) ilk defa taklit ederek söylediğim kelimeler oldu.

Karadeniz'de olunca masaya oturmak için mama sandalyesi yerine <a title="Süper iskemi – mama sandalyem" href="http://e1a5.com/0-yas/super-iskemi-mama-sandalyem/" target="_blank">süper iskemi</a>yi kullandık. Heryerde var onlardan, gerektiğinde hemen ters çevirip beni içine koyarak yemek masasına oturtuyorlardı. Yemek konusunda bu ay hemen hemen herşeyi yemeye başlayarak büyük ilerleme kaydettim. Çatalla ezilerek verilen yemekler artık kaşıkla veya çatalla koparılan parçalar halinde ya da doğrudan parça olarak verilmeye başlandı. Bunları ağzımda çevirebiliyorum. Büyük gelen parçaları çıkartıyorum. Buna rağmen yiyeceklerim benim çiğneyebileceğim yumuşak parçalar halinde veriliyor. Elime verilen ekmeği ve elma, şeftali, karpuz ve kavun gibi meyvelerin yumuşak olanlarını kemirebiliyorum. Bu arada diş sayımı sekize çıkardım. Altta dört, üstte dört tane var. Bu istediğim şeyleri ısırmakta ve koparmakta bana oldukça yardımcı oluyor. Bazen annemin ve babamın üstüne atlayıp onları da ısırdığım oluyor.

Gelecek ay bir yaşında olacağım. Zaman ne kadar hızlı geçiyor.

&nbsp;