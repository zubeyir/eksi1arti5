---
ID: 368
post_title: Ucundan accık gitti
author: babam
post_date: 2013-12-09 23:15:24
post_excerpt: ""
layout: post
permalink: >
  http://e1a5.com/0-yas/ucundan-accik-gitti/
published: true
layout_key:
  - ""
post_slider_check_key:
  - "0"
dsq_thread_id:
  - "3881152968"
---
[caption id="attachment_371" align="alignleft" width="461"]<a href="http://e1a5.com/wp-content/uploads/2013/12/sunnetten_once.jpg"><img class=" wp-image-371 " alt="Sünnetten önce" src="http://e1a5.com/wp-content/uploads/2013/12/sunnetten_once.jpg" width="461" height="614" /></a> Sünnetten önce[/caption]

Zaten micikti bir de ucundan kesince geriye bişey kalmadı diyebiliriz :)

Evet, bugün sünnet oldum. Sabah saat 4'te annem beni emzirmek için kaldırdı. Fakat sütünün yeterli gelmeyeceğini düşünerek daha önce sağdığı 125 ml sütü vererek karnımı bir güzel doyurdu. Sabah saat 7'de sarıp sarmalanarak evden çıktık. Hava biraz soğuktu.

Hastaneye gittiğimizde Çocuk Cerrahisi servisinde bir odaya aldılar bizi. Beni soyundurdular, sağ ayağımdan damar yolu açıp serum bağladılar. Saat 9'da ameliyathaneye indirdiler ve bekleme odasında Egemen bebekle birlikte beklemeye başladık.

Son yemeğimin üzerinden 5 saat geçmesine rağmen çok fazla huzursuz değildim. Beni ameliyathaneye almaları için sıramı beklerken uyudum bile. Önce Egemen bebeği aldılar.

Saat 11'de beni çağırdılar. Asistan abla geldi ve beni götürdü. Ben içerdeyken Tülay abla başımdaydı ve anestezimi yaptı. Bu arada içerde beni soymuşken fırsattan istifade sevip, göbeğimi öptüler. Saat 11.25'te uyanma odasına geldiğimde hala uyuyordum. Annem ve Tülay abla uyanmamı bekledi ve 12'ye doğru tekrar odamıza çıktık.

Anestezinin etkisi geçmeye başlayınca huzursuzlandım ve ağladım. Annemle babamın sakinleştirme yöntemleri yine işe yaradı ve 5 dakika içerisinde tekrar rahatlayıp etrafımı incelemeye başladım. Hala anestezi etkisindeydim ve yediklerimin akciğerlerime kaçmaması için 2 saat daha birşey yiyemeyecektim. Bu sırada serum almaya devam ediyordum, ama öyle çok fazla verilmiyor.

Aradan bir saat daha geçmişti ki benim aklım başıma geldi. İşte bu noktada artık sinirlenmeye başladım. Meme orda, karnım aç ve siz bana süt vermiyorsunuz diye yaygarayı bastım. Bir saat daha  beklemem gerekiyordu. Annemler tekrar beni sakinleştirmeye çalışırken koridorları arşınlamaya başladık. Ben babamın kucağında annem elinde serum havada gezindik durduk. Böyle bir 40 dakika daha geçirdik.

Sonunda, verin artık şu memeyi diye ağlamaya başladım. Hemşire bir 10 dakika daha bekleyip verebileceklerini söyledi ama benim 10 dakika bekleyecek halim kalmamıştı. Beş dakika sonra, annemin sağdığı sütü bana vermeleri ile sakinleşip uykuya doğru meylettim. On dakika sonra hemşire sütünü verebilirsiniz dediğinde ben çoktan biberonun dibini görmüştüm :)

Perşembe günü kontrole gelmek üzere öğleden sonra 3'te hastaneden çıktık. Dedem ile babannemi Hüsniye babannemden alarak evimize geldik. Akşamımız vukuatsız geçiyor. Hastanede yapılanlar dışında herhangi bir ağrı kesiciye veya bakıma ihtiyacım olmadı ve normal bir şekilde bezleniyorum.