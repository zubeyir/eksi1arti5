---
ID: 150
post_title: Bezlerimi dolduruyorum
author: babam
post_date: 2013-09-19 21:34:27
post_excerpt: ""
layout: post
permalink: >
  http://e1a5.com/0-yas/bezlerimi-dolduruyorum/
published: true
layout_key:
  - ""
post_slider_check_key:
  - "0"
mfn-post-love:
  - "0"
dsq_thread_id:
  - "3921152227"
---
[caption id="attachment_153" align="aligncenter" width="518"]<a href="http://e1a5.com/wp-content/uploads/2013/09/bez.jpg"><img class="wp-image-153 " style="margin-top: 10px; margin-bottom: 10px;" alt="temiz ve keyifli" src="http://e1a5.com/wp-content/uploads/2013/09/bez.jpg" width="518" height="346" /></a> Altım temiz keyfim yerimde[/caption]

<div style="clear:both;"></div>

Murat'ın beslenmesi anne sütü ile başladı ve ilk 6 ay boyunca tavsiye edildiği şekilde sadece anne sütü vermeyi planlıyoruz. Midesine giden tek şey anne sütü olduğundan kakası açık renkte ve sulu. Günde yaklaşık 7-8 tane bez değiştiriyoruz. Bunların bazılarını çiş, bazılarını kaka ile dolduruyor. Hangisinin kaç tane olduğundan çok toplam sayının önemli olduğunu söyledi doktorumuz.

Murat iki gündür kakasını yapmayınca endişelendik. Bu sırada sancıları arttı ve daha fazla süre uyanık kaldı. Uykudan uyandığı sırada meme ararken bir yandan da memeyi itiyordu. Bunu başlangıçta emme telaşı ve sinirlenme olarak algıladık. Daha sonra gazı çıktığında memeyi rahatlıkla aldığını gördük ve bunun gaz sancısı olduğuna karar verdik. Bu iki gün boyunca gaz çıkarmaya devam ederken yeterli beslendiğinin bir işareti olarak uygun miktarda bezi de dolduruldu.

Biraz araştırınca kaka yapmama durumunun normal olduğunu gördük. Yenidoğan döneminde (yaşamın ilk dört haftası) 5 güne kadar kaka yapmama durumu görülebiliyor. Bebek bunu yumuşak ve kolay yapıyorsa endişelenmeye de çok gerek yokmuş. Bu sırada gaz sancısını hafifletmek ve bağırsaklarını hareketlendirmek için genellikle hafif hafif avuç içi ile sırtını pat patlamak yeterli oluyor. Bunu kendiniz dik pozisyonda iken bebeğinizi göğsünüze yaslayıp yapabileceğiniz gibi karnının üstüne yatırarak da yapabilirsiniz. Hemen emdikten sonra kusmayı önlemek için dik pozisyonu tercih ediyoruz ve emmerken huysuzlanırsa ya da meme değiştirirken gazını çıkarıp emzirmeye devam etmenin daha kolay olduğunu gördük.

Yenidoğan döneminde anne sütü ile yeterli beslenen çocuklarda kabızlık pek beklenmediğinden 5 günün üzerinde kaka yapmama veya sancılı, sert, kanlı veya siyah kaka yaptığında bir doktora başvurmakta fayda var.

Bez markası  konusunda şu anda bir tercihimiz yok. Doğumdan önce allerji yapma ihtimalini düşünerek Prima Premium Care, Huggies Yenidoğan ve Prima Yenibebek'ten birer paket aldık. Şimdi sıra ile hepsini deniyoruz. İlk önce Prima Premium Care ve Huggies'i denedik. İkisi de yeterince başarılı. Sadece Huggies'in sırta gelen kısmı Premium Care'e göre daha sert (sulu kaka bariyeriymiş). Fakat tahriş yapmadı. Bu bezler arasında en hesaplısı ise Huggies. Haftada bir paket (yaklaşık 70 adet) ortalama ile bez doldurmaya devam ediyoruz.

Islak mendil olarak önce Prima Premium Care kullanıyorduk. Şimdi Unibaby'nin saf su içeren mendillerini kullanıyoruz. Diğer markaların paketleri üzerinde doğal ibareleri bulunmasına karşın içindekiler kısmında hala birçok madde sıralanıyor. Bu nedenle Unibaby dışındakileri şimdilik tercih etmiyoruz.

Bir başka alternatif tülbent bezi ya da müslin bezin uygun boyutta kesilerek kaynatılması ve sonrasında yine kaynatılmış ve soğutulmuş su ile ıslatılarak poponun temizliğinde kullanılması olabilir.

Gaz ile başa çıkma yollarınızı, bez tercihlerinizi ve indirim fırsatlarını aşağıda bizimle paylaşabilirsiniz.