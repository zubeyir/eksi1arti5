---
ID: 1164
post_title: 'Egzersizlerim &#8211; düz duvara tırmanıyorum'
author: babam
post_date: 2014-09-14 11:43:53
post_excerpt: ""
layout: post
permalink: >
  http://e1a5.com/oyunlarim-ve-oyuncaklarim/egzersizlerim-duz-duvara-tirmaniyorum/
published: true
mfn-post-love:
  - "0"
slide_template:
  - default
dsq_thread_id:
  - "4031411437"
---
Emeklemeye ve özellikle yürümeye başladıktan sonra hareket en önemli faaliyetlerimden biri oldu. Durmadan hareket ediyorum. Uykumda bile, eskiden yattığım gibi kalkarken şimdi yatağın içerisinde fıldır fıldır dönüyorum.

Vücudumun hareket edebilmesi, kendini kaldırması ve engelleri aşabilmem için hareket becerimin gelişmesine ve yeterli kas kuvvetine sahip olmam gerekiyor.

[caption id="attachment_1176" align="aligncenter" width="200"]<a href="http://e1a5.com/wp-content/uploads/2014/09/kisa_pantolon.jpg"><img class="wp-image-1176 size-medium" src="http://e1a5.com/wp-content/uploads/2014/09/kisa_pantolon-200x300.jpg" alt="Ben de sürebilirim ki!" width="200" height="300" /></a> Ben de sürebilirim ki![/caption]

İkisi aslında birbirini destekliyor ve geliştiriyor. Sinir sistemim ve özellikle beynim belli olgunluk seviyelerine ulaştıkça farklı hareketleri yapabilme, vücudumu kontrol edebilme becerisi kazanıyorum. Bu hareketleri sürdürdükçe hem hareketlerimi kontrollü ve becerikli hale getiriyorum hem de kullandığım kaslarım kuvvetleniyor. Mesela, kendimi yerden kaldırabilmem için üst bacak ve kol kaslarımın belli bir kuvvete erişmesi gerekiyordu. Bununla birlikte beyin gelişimim de el ve kol hareketlerimi senkronize ve hatta çapraz kontrol edebilecek olgunluğa eriştiğinde emeklemeye başladım. Emeklemem bu becerimi ve kontrolünü geliştirirken bir yandan da kaslarımı kuvvetlendirdi.

Yürümek ise bunlara ilaveten dik durmak için gerekli gövde kaslarının kontrolü ve denge gibi beynimin yeni bir olgunluk evresine geçmesi ile gerçekleşti. Yürüdükçe dengemi sağlamayı, engebeli zeminlerde dengemi korumayı ve engelleri aşabilmeyi öğrenerek yürüme becerimi geliştiriyorum. Bir yandan da kaslarım kuvvetlendiğinden yürüyebildiğim mesafeler artıyor.

Bu süreçleri yaşarken oyun ve egzersizler gelişimimi destekleyen önemli etkenler. Babam ile oyun deyince genelde güreşmek diyebileceğimiz fiziksel oyunlar işin içine giriyor. Bu oyunlardan babam da benim kadar keyif alıyor galiba. Hatta kendi eğlenmek için beni bahane ediyor diyebilirim. Bu videoya bakarsanız ne demek istediğimi anlayacaksınız :)

<iframe src="//www.youtube.com/embed/L49e-_mieZ4" width="320" height="240" frameborder="0" allowfullscreen="allowfullscreen"></iframe>

Yeni egzersizlerimizden birisi koltuk, yatak gibi yüksek yerlere tırmanmak ve buralardan aşağıya inmeye çalışmak. Çıktığım yolla iniyorsam arkamı dönerek rahatlıkla inebiliyorum. Ancak babam genellikle bu kolay yolu tercih etmiyor. Koltuğun arkasından inmem gerekiyor. Beni koltuğun arkalığının üzerine bırakınca ellerimle kenardan tutunarak yavaş yavaş kendimi kollarımın yetiştiği yere kadar sarkıtıyorum ve ellerimi bırakarak ayaklarımın üzerine iniyorum. Bu göründüğü kadar zor değil, ben kendimi sarkıtırken ilk zamanalar babam ellerimi tutarak bana destek oluyordu. Şimdi kendim sarkıp iniyorum. Bu hareket kollarımı kuvvetlendiriyor ama asıl beni cesaretlendirmek açısından önemli bir oyun.

Bir başka egzersiz babamın kurduğu tuzaklardan kurtulmaya çalışmak. Beni ellerinin ve kollarının arasında sarmalayarak bırakmıyor. Önce hafif şekilde sarmalayıp, kolayca kurtulmama izin veriyordu. Ben güçlendikçe yavaş yavaş kaçışımı zorlaştırıyor. Beni çok sıkmadan, ancak bir parça zorlanmamı ve bazen de yeni bir yol bularak kaçmamı sağlayacak şekilde oyunun zorluk derecesini arttırıyor. Bu oyunların zorluğunu beni teşvik edecek, eğlendirecek ve yılgınlığa düşürmeyecek şekilde ayarlıyor.

<a title="8 aylık oldum" href="http://e1a5.com/0-yas/8-aylik-oldum/" target="_blank">Komando eğitimime</a> devam ediyoruz. Bazen bir raf kenarına asılarak kendimi barfiks çeker gibi kaldırmaya çalıştığım da oluyor.

<iframe src="//www.youtube.com/embed/j6k7nq0QbQ4" width="320" height="240" frameborder="0" allowfullscreen="allowfullscreen"></iframe>

Bunların dışında aslında çok uzun zamandır yaptığımız ve çok sevdiğim başka bir egzersiz var: ikimiz de karşılıklı ayakta iken babam ellerimden tutuyor ve ben onun ayaklarından başlayarak kafasına kadar tırmanıyorum. Bu hareketi daha yürümeye başlamadan önce 8. ayımdan beri az çok yapıyordum. Artık oldukça ustalaştım ve yükseklere ulaşmamı sağladığı için çok keyif alıyorum. Bu hareketi yaparken kollarımla kendimi yukarıya doğru çekerken aynı zamanda ayaklarımı dik bir zemine bastırmam ve popomu da yukarı doğru kaldırmam gerekiyor. Göründüğü kadar kolay bir hareket değil. Vücut koordinasyonunu sağlayamadıkları zaman daha büyük çocuklar bile bu hareketi yapamıyor. Ayaklarını ileri doğru bastırmaya çalışırken, popolarını aşağıya doğru bırakıyorlar ve kolları ile kendilerini yukarı doğru çekemiyorlar. Daha basit bir örnek verecek olursak bir koltuğun üstünden yere zıplamak çok kolay görünebilir. Bu bile öğrenme ve koordinasyon gerektiriyor. Çocuğunuz 3 yaşını geçmiş ve bunu yaparken hiç görmediyseniz iki ayağı ile zıplamak yerine adım atarak inmeye çalıştığını görerek şaşıracaksınız. Bu yüzden bir şeyi denememişsek onu yapabileceğimden emin olamayız.

Çocuğa böyle şeyler öğretip azdırma diyebilirsiniz. Lakin bunlar öğrenmenin ve kendine güven kazanmanın bir parçası. Şımarıklık ise başka şey!

Bütün bu yeni tecrübeler, hareket kabiliyetimi arttırırken, vücudum üzerindeki kontrolümü ve bu hareketleri yapabilmem için gerekli kas kuvvetini kazanmamı sağlıyor. Bu yüzden annem ve babam evde veya dışarda güvenli alanlarda beni kısıtlamadan yapmak istediklerimi deneme izin veriyorlar ya da kendileri benim yeni durumlara sokarak farklı tecrübeler edinmemi sağlıyorlar. Mesela, kaydıraktan kaymak, oturarak kaymak, sırüstü kaymak, yüzüstü kaymak ve eğimli bir çimenlikten yuvarlanmak babamın son zamanda üzerimde denediklerinden sadece birkaçı :)

<iframe src="//www.youtube.com/embed/K1zvaHnH-JI" width="320" height="240" frameborder="0" allowfullscreen="allowfullscreen"></iframe>

Siz çocuğunuz ile ne gibi oyunlar oynuyorsunuz? Bize ilham verecek yeni oyunlarınızı duymak istiyoruz.

&nbsp;