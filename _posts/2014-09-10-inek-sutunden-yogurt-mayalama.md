---
ID: 1158
post_title: İnek sütünden yoğurt mayalama
author: babam
post_date: 2014-09-10 16:36:27
post_excerpt: ""
layout: post
permalink: >
  http://e1a5.com/beslenmem/inek-sutunden-yogurt-mayalama/
published: true
mfn-post-love:
  - "0"
slide_template:
  - default
dsq_thread_id:
  - "3832348349"
---
Yoğurt, günlük olarak tükettiğim temel gıdalardan biri. Her gün bir kase (benim hacmime göre) yoğurdu genellikle öğleden sonra bir ara öğün olarak yiyorum.

Yoğurdu evde mayalamaya gayret ediyoruz, en azından benim yiyeceğimi. Yoğurt mayalamak için bir süre keçi sütü kullandık. Henüz inek sütü içmiyorum. Ancak 9. aydan itibaren herşeyi yemeye başladığımdan doktorumuzun da tavsiyesi ile organik veya güvendiğimiz markaların günlük inek sütleri ile mayaladığımız yoğurtlardan yiyorum.

<a title="Keçi ve inek sütünden yoğurt mayalama" href="http://e1a5.com/0-yas/keci-ve-inek-sutunden-yogurt-mayalama-2/" target="_blank">Keçi ve inek sütünden yoğurt mayalama</a> konusunda annem daha önce bir yazı yazarak tecrübelerimizi paylaşmıştı. Aradan geçen zaman içerisinde yoğurt mayalama işini biraz daha ilerlettik. Halamdan öğrendiğimiz bir-iki püf nokta ile yoğurtlarımız daha kıvamlı oluyor.

Yoğurdu nasıl mayaladığımıza gelince, farklı iki markanın (sek ve sütaş) 1 lt günlük şişe sütlerinden birer tane alıp karıştırıyoruz. Bir tencereye boşalttığımız sütü kapağı açık şekilde kaynatarak bir miktar buharlaşmasına izin veriyoruz.

Bu arada maya için kullanacağımız hazır yoğurtan veya daha önceki mayaladığımız yoğurttan bir su bardağı alarak bir kaseye boşaltıyoruz. Mayalık yoğurdun içerisine bir tatlı kaşığı toz şeker koyarak çırpıyoruz ve mayanın oda ısısına gelmesi için üstünü örtüp tezgahta bekletiyoruz. Mayalık yoğurdunuz soğuk olursa sütün sıcaklığını da düşürecektir. Isınma için bırakarak ve şeker ekleyerek yoğurt içerisindeki mayalanmayı sağlayan bakterilerin canlanmasını sağlıyoruz (ya da en azından öyle olduğunu zannediyoruz :) ).

Süt bir taşım kaynadıktan sonra altını söndürüp soğumak üzere tencerede bırakıyoruz. Parmak yakmayacak (serçe parmak tercih edilir) kıvama kadar soğumasını bekliyoruz.

[caption id="attachment_1173" align="aligncenter" width="300"]<a href="http://e1a5.com/wp-content/uploads/2014/09/termoslu_yogurt_tenceresi.jpg"><img class="wp-image-1173 size-medium" src="http://e1a5.com/wp-content/uploads/2014/09/termoslu_yogurt_tenceresi-300x200.jpg" alt="Termoslu yoğurt tenceresi" width="300" height="200" /></a> Termoslu yoğurt tenceresi[/caption]

Süt soğuduktan sonra mayalamak için termoslu bir tencereye aktarıyoruz. Termoslu tencere mayalanma için gerekli olan süt sıcaklığını uzun süre koruduğundan tencereyi sarıp sarmalamaya veya fırında bekletmeye gerek kalmıyor.

Termoslu tencereye sütü aktardıktan sonra bir köşesinden mayalık yoğurdumuzu karıştırmadan ekliyoruz ve kapağını kapatıp 8 saat mayalanmaya bırakıyoruz.

Mayalanma sırasında hareket ettirmemeye özen gösteriyoruz. Mayalandıktan sonra kapağını açıp dolaba koyuyoruz ve 4-8 saat daha bekletiyoruz. Bu sırada yoğurt bir miktar daha sıvı kaybettiğinden kıvamlı bir yoğurt elde ediyoruz.

Yoğurt tenceresinin kapağını kapatıp dolapta muhafaza ediyoruz.

Yoğurdu nasıl mayaladığımızı anlattık. Dedikleri gibi her yiğidin yoğurt yiyişi farklıdır. Ben hapur hupur yiyorum :)

Siz de mayalama konusunda tecrübeleriniz paylaşırsanız, belki daha lezzetli yoğurtlar tadabilirim.

Afiyet olsun...