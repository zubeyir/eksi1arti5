---
ID: 671
post_title: Büyüme eğrileri ve persantiller
author: babam
post_date: 2014-03-02 23:54:59
post_excerpt: ""
layout: post
permalink: >
  http://e1a5.com/0-yas/buyume-egrileri-ve-persantiller/
published: true
dsq_thread_id:
  - "3836782246"
---
Her ay kontrole gittiğimizde boyum, kilom ve baş çevrem ölçülüyor ve bu ölçümler bir grafik üzerinde işaretleniyor. Bunlara büyüme eğrileri deniyor. Bu eğriler üzerinde ölçülen değerleri işaretleyerek bebeğinizin gelişimini izleyebilir ve topluma göre hangi yüzdelik dilimde bulunduğunu gözlemleyebilirsiniz. Bu yüzdelik dilimlere persantil deniliyor.

[caption id="attachment_704" align="aligncenter" width="640"]<a href="http://e1a5.com/wp-content/uploads/2014/03/BMI.jpg"><img class="wp-image-704 size-full" src="http://e1a5.com/wp-content/uploads/2014/03/BMI.jpg" alt="Vücut kitle indeksi (BMI) - biraz tonton gibiyim :)" width="640" height="571" /></a> Vücut kitle indeksi (BMI) - biraz tonton gibiyim :)[/caption]

Normal gelişim gösteren çocukların 3. ile 97. persantiller arasında bulunması ve takipleri boyunca bulunduğu persantil aralığını takip etmesi bekleniyor. Persantil aralıkları 3-10-25-50-75-90-97 olarak belirleniyor. Bebeğinizin gelişimi sırasında üst veya alt persantillere doğru değişimler olsa da bu değişimler iki aralıktan daha fazla olmuyor. Mesela, 50. persantilde seyreden bir bebeğin 90. persantilin üstüne çıkması veya 10. persantilin altına düşmesi bir soruna işaret edebilir.

Büyüme eğrileri ülkelere özgü olarak hazırlanabiliyor. Türkiye için bu eğriler 2008 yılında Prof. Dr. Olcay Neyzi ve arkadaşları tarafından güncellenmiş. Bu çalışmada, eski büyüme değerleri ile karşılaştırıldığında Türkiye'de çocukların daha uzun bir boya ulaştığı gözlenmiş. Bunun bir nedeni son 50-60 yılda beslenme koşullarındaki iyileşme.

Birçok hastanede hala eski grafikler kullanılıyor. Eski grafikler üzerinde işaretlediğinizde üst persantillerde görünen bir çocuk yenilerde biraz daha alt persantillerde görülüyor. Biz de yeni büyüme eğrileri ile Çapa'ya kontrole gittiğimizde bize verilen takip karnesinde karşılaştık. Araştırınca Neyzi ve arkadaşlarının 2008 yılındaki çalışmasını bulduk. Babam buradaki değerleri kullanarak bizim için bir excel tablosu oluşturdu. Siz de bu bağlantıdan tabloyu indirerek kendi gelişiminizi grafik üzerinde takip edebilirsiniz: <a href="http://e1a5.com/wp-content/uploads/2014/03/buyume_egrileri_e1a5.com_.xlsx">Büyüme Eğrileri - excel</a><a title="Büyüme Eğrileri - excel" href="http://e1a5.com/wp-content/uploads/2014/03/buyume_egrileri_e1a5.com_.xlsx">
</a>

Tabloda değerleri girdiğinizde bebeğinizin 60 aya kadar boy, kilo, baş çevresi ve vücut kitle indeksini (BMI) grafikler üzerinde görebiliyorsunuz. Değerler kız ve erkek bebekler için farklı olduğundan bebeğinizin cinsiyetini seçmeniz gerekiyor (not: normalde grafikler 18 yaşa kadar ancak biz tablomuzda sadece 60 aya kadar olan bölümünü kullandık).

Değerleri girerken Ölçüm Tarihi sütununa ilk girdiğiniz değer doğum tarihi olmalı. Böylece sonraki ölçümleirn tarihlerini girdiğinizde bebeğinin ayı otomatik olarak hesaplanarak Ay sütununda gösteriliyor (Tarihleri gün/ay/yıl şeklinde girmeniz gerekiyor). Ağırlık (kg) ve boy (cm) ölçümlerinin değerlerine göre vücut kitle indeksi hesaplanarak BMI sütununa yazılıyor. Görmek istediğiniz grafiği üstteki grafik menüsünden seçerek görüntüleyebilirsiniz. Seçenekler arasında ağırlık, boy, baş çevresi ve BMI var.

Bebeğiniz ile ilgili eğri cinsiyetine göre grafikler üzerinde mavi veya pembe renk ile çiziliyor.

Tablo ve grafikler ile iligili soru ve önerilerinizi yorumlar kısmında bize iletebilirsiniz.

Çocuğunuzun büyümesi ile ilgili <a href="http://www.cocugumbuyuyor.com/">http://www.cocugumbuyuyor.com/</a> adresinden daha fazla bilgi alabilirsiniz.

Grafik verileri için referans:

<a href="http://www.cshd.org.tr/csh/pdf/pdf_CSH_279.pdf">Neyzi O, Günöz H, Furman A, Bundak R, Gökçay G, Darendeliler F, Baş F (2008). Türk çocuklarında vücut ağırlığı, boy uzunluğu, baş çevresi ve vücut kitle indeksi referans değerleri. Çocuk Sağlığı ve Hastalıkları Dergisi, 51: 1-14 </a>