---
ID: 3249
post_title: Cansu bebeği ziyarete gittik
author: babam
post_date: 2015-04-12 22:12:08
post_excerpt: ""
layout: post
permalink: >
  http://e1a5.com/1-yas/cansu-bebegi-ziyarete-gittik/
published: true
dsq_thread_id:
  - "3892333288"
mfn-post-love:
  - "0"
---
Babamla bugün yine yollara düştük. Bu sefer bahanemiz annemin ders çalışacak olması, bizim de Cansu bebeği görmek istememiz.

Cansu bebek neredeyse kırklanacak ve biz daha görmeye gidememiştik. Bilge teyze birşey isteyince babamdan, bunu fırsat bilerek koşa koşa gittik. Öğleden sonra yola çıktığımızda, yoğun bir trafik vardı. Trafiğin yoğun olması babamın işine geldi. Çünkü sabahtan beri uyumamıştım ve evden çıkıp köşeyi döndüğümüzde koltuğumda tatlı bir uykuya daldım ve Bilge teyzemlere varana kadar da uyanmadım. Bu babam için kolay bir yolculuk, benim için ise bir buçuk saatlik iyi bir uyku oldu.

Cansu bebek, henüz 36 gün yaşında ve daha mini minnacık. Onu görünce gözlerime inanamadım, ben de mi bu kadar miniciktim? Ziyaretimiz boyunca Cansu, Bilge teyzemin omuzunda uslu uslu dinlendi, bazen de uyudu. Sadece karnı acıktığında biraz mıkırdandığını duydum. Dönüşte babama Cansu ağladı diye yorumda bile bulundum. Ben usluyum ya!

Bu ziyaretler bir yandan da beni kardeşimin gelişine hazırlama görevi görüyor. Başka bebekleri görmem, annem ve babamın onları kucaklarına alışlarını seyretmem, benim bunun doğal birşey olduğunu algılamam ve kıskançlarımı azaltmama yarıyor. Önceden bizimkiler başka bebekleri sevdiklerinde daha fazla tepki veriyordum. Şimdi kendi işime bakıyorum, arada bir göz ucu ile durumu kontrol etmeyi de ihmal etmiyorum.

Ziyaret boyunca babam, Bilge teyze ve Ardınç amca bir yandan çocuk bakımı konusunda muhabbet ederken bir yandan da bana mukayyet olmaya çalıştılar. Hala misafirlik adabı konusunda öğreneceklerim var.

[caption id="attachment_3252" align="alignnone" width="640"]<a href="http://e1a5.com/wp-content/uploads/2015/04/usluyum_dimi.jpg"><img class="wp-image-3252 size-full" src="http://e1a5.com/wp-content/uploads/2015/04/usluyum_dimi.jpg" alt="Usluyum di mi?" width="640" height="586" /></a> Usluyum di mi?[/caption]

Cansu'nun bir de anı defteri vardı. Bilge teyzem benim de yazmamı isteyince kalemi elime alıp bize ait sayfanın büyük kısmını çiziktirdim. Bilge teyzem bunu çok sevmiş. Sayfanın geri kalanına da babam iyi dileklerini sıkıştırmaya çalıştı :)

Ardınç amca da bize fotoğraflar çekerek günümüzü çok güzel bir anıya dönüştürdü.

Cansu bebeğe sevdikleri ile huzurlu, mutlu ve uzun bir ömür diliyoruz.

&nbsp;