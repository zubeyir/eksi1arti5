---
ID: 968
post_title: Toprak ve güneş
author: babam
post_date: 2014-05-23 01:06:49
post_excerpt: ""
layout: post
permalink: http://e1a5.com/0-yas/toprak-ve-gunes/
published: true
mfn-post-love:
  - "0"
slide_template:
  - default
dsq_thread_id:
  - "3953126245"
---
Havaların ısınmasıyla beraber giyim kuşamımda önemli değişiklikler gerçekleşmeye başladı. Babam ile yalnız kaldığımız zamanlarda üzerimde sadece bezim kalıyor, güneşli bir mekandaysak, ortam müsaitse ve hava açıksa bazen o bile kalmayabiliyor.

[caption id="attachment_969" align="aligncenter" width="300"]<a href="http://e1a5.com/wp-content/uploads/2014/05/ne_var.jpg"><img class="wp-image-969 size-medium" src="http://e1a5.com/wp-content/uploads/2014/05/ne_var-300x225.jpg" alt="Ne var? Balkonda güneşleniyorum" width="300" height="225" /></a> Ne var? Balkonda güneşleniyorum[/caption]

Geçen haftasonu annanemleri ziyarete Saros'a gittik. Gündüz hava oldukça güneşli ve sıcaktı. Sıcak bunaltmıyordu. Güneşin altında rahatlıkla durabiliyorduk. Bu fırsattan istifade güneş ışınlarının dik gelmediği sabahın erken saatlerinde ve öğleden sonra ilerleyen saatlerde sık sık güneşe çıktım (babam beni güneşin altına attı :))

Dedem bahçeyi sebze dikmek için çapaladığından toprak yumuşaktı. Babam beni bezimle toprağın üzerine bıraktı ve doğrudan güneşin altında kalmamam için gölgelik olarak bir plaj şemsiyesi dikti. İlk başta toprağı oldukça yadırgadım, mızıldandım. Sonra babam biraz toprağı bacaklarıma serpiştirerek abartılacak bişey olmadığını bana gösterince elimi uzatıp toprağı avuçlamaya başladım. Keyifli geldi. Bir süre sonra toprağı da diğer tanımaya çalıştığım nesneler gibi ağzıma götürdüm, tadına baktım. Babam her seferinde elimden almasına rağmen bunu defalarca denedim ve bir kaç defa başarılı bile oldum.

[caption id="attachment_970" align="aligncenter" width="300"]<a href="http://e1a5.com/wp-content/uploads/2014/05/toprak_ve_gunes.jpg"><img class="wp-image-970 size-medium" src="http://e1a5.com/wp-content/uploads/2014/05/toprak_ve_gunes-300x225.jpg" alt="Toprak ve güneş" width="300" height="225" /></a> Toprak ve güneş[/caption]

Beni toprağa bırakırken bizimkilerin akıllarından bir kaç soru geçti. Bunlardan en önemlisi topraktan kapabileceğim hastalıklardı ve dikkat edilmesi gereken hastalıklar içerisinde tetanoz başta geliyor. Tetanozun hep paslı cisimlerin batması ile oluşabileceğini duymuşsunuzdur, aslında bakteri bulaşmış cisimlerin yol açtığı derin yaralar veya derin yaraların toprak ile teması sonucu oluşur. Çünkü tetanoz yapan bakteri toprakta ve hayvan bağırsaklarında yaşar. Bakteri oksijene duyarlı olduğundan oksijenin az olduğu derin yara bölgeleri gelişmesi için uygun ortam oluşturur.

Tetanozdan korunmanın en etkili yolu aşılanmadır. Bebeklerin tetanozdan korunması için ilk önlem annelerin hamilelik sırasında iki doz aşı yaptırmasıdır. Bu aşıların birinci dozu gebeliğin 20. haftası civarında ikincisi de doğumdan en az iki hafta önce tamamlanmalıdır. Steril olmayan ortamlarda doğum yapılması halinde bebeğin korunması için bu aşının yapılması önemlidir.

İkinci önlem ise bebeğin doğumdan sonra aşılanmasıdır. Bu aşı 2., 3., 4. aylarda Difteri, Boğmaca, Tetanoz karma aşısı şeklinde 3 doz yapılıp 18-24. ay arasında tekrarlanıyor. Bundan sonra okul döneminde aralıklarla ve yetişkin hayatta 10 yılda bir aşının tekrarı yapılarak bağışıklığın hayatboyu sürdürülmesi sağlanıyor.

Aşılama konusunda ayrıntılı bilgi için Sağlık Bakanlığı'nın 2008 yılı <a title="Genişletilmiş Bağışıklama Programı Genelgesi - 2008" href="http://www.saglik.gov.tr/EN/dosya/1-33203/h/gbpgenelge2008.pdf" target="_blank">Genişletilmiş Bağışıklama Programı Genelgesi</a>'ne bakabilirsiniz.

Tetanoz aşısı ve yapılması gereken durumlar konusunda ayrıntılı bilgiye <a title="Aşı Çalışma Grubu - Tetanoz Aşısı" href="http://www.asicalismagrubu.org/h2.asp" target="_blank">Aşı Çalışma Grubu'</a>nun sayfasından ulaşabilirsiniz.

Bu aya kadar aşılarım tam olduğundan bizimkiler yaralanmama dikkat ederek toprak ile oynamamı sağladılar. Şehir hayatında bunu yapabilmek zor ve her geçen gün şehirden ayrılmak ve doğaya yakın (doğanın içinde) bir yaşam kurabilmek için hayaller kuruyoruz ve planlar yapıyoruz.

[caption id="attachment_973" align="aligncenter" width="300"]<a href="http://e1a5.com/wp-content/uploads/2014/05/Doğanın-içinde.jpg"><img class="wp-image-973 size-medium" src="http://e1a5.com/wp-content/uploads/2014/05/Doğanın-içinde-300x225.jpg" alt="Doğanın içinde" width="300" height="225" /></a> Doğanın içinde[/caption]