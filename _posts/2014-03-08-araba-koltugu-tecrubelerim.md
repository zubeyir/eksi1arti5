---
ID: 686
post_title: Araba koltuğu tecrübelerim
author: babam
post_date: 2014-03-08 00:34:42
post_excerpt: ""
layout: post
permalink: >
  http://e1a5.com/0-yas/araba-koltugu-tecrubelerim/
published: true
mfn-post-love:
  - "0"
dsq_thread_id:
  - "3848130851"
---
Arabadaki yerim doğduğumdan beri özel. Ben doğmadan önce bir araba koltuğu alınıp arabamızın bagajına konulmuştu. Böylece, bir sabah süpriz yaptığımda koltuğumu arabanın arka koltuğuna kurup beni hastaneden eve getirdiler.

İlk araba koltuğum Maxi-Cosi Pebble (Grup 0+)'dı. Bu koltuk arabaya yerleştirildiğinde arkaya doğru bakıyor. Doğumdan itibaren 1 yaşa ya da bebek 9 kg olana kadar kullanılabiliyor. Ayrıca birçok bebek arabasına adaptörler aracılığı ile bu koltuğu takarak bebeğinizi yerinden kaldırmadan ve uyandırmadan gezdirebiliyorsunuz.

[caption id="attachment_687" align="aligncenter" width="640"]<a href="http://e1a5.com/wp-content/uploads/2014/03/pebble_arabada.jpg"><img class="size-full wp-image-687 " src="http://e1a5.com/wp-content/uploads/2014/03/pebble_arabada.jpg" alt="Pebble ile yollarda" width="640" height="480" /></a> Pebble ile yollarda[/caption]

[caption id="attachment_111" align="aligncenter" width="640"]<a href="http://e1a5.com/wp-content/uploads/2013/09/IMG_9328.jpg"><img class="wp-image-111 " src="http://e1a5.com/wp-content/uploads/2013/09/IMG_9328.jpg" alt="Murat ve Jumbo" width="640" height="480" /></a> İki haftalık koltuğumda gezmeye çıkıyorum[/caption]

İlk zamanlar koltuğu doldurmakta zorlanıyordum. Altıma destekler koyarak rahat etmemi sağlıyorlardı. Büyümemle beraber koltuğun içindeki desteği bile çıkarmak zorunda kaldılar. Büyüdükçe daha fazla etrafı seyretmeye başladım. Koltuğumu yatar durumdan biraz daha dik bir duruma getirdiklerinde etrafı daha rahat inceleme fırsatı buldum (koltuğun üzerinde bulunduğu familyfix baza bir kaç kademe yatay-dikey pozisyon ayarlaması sağlıyor). Beşinci ayda boyumun uzaması ile artık ayaklarım arabanın koltuğuna dayandığı için rahatsız olmaya başlamıştım.

[caption id="attachment_718" align="aligncenter" width="640"]<a href="http://e1a5.com/wp-content/uploads/2014/03/araba_koltugunda_huzurlu_uyku.jpg"><img class="size-full wp-image-718 " src="http://e1a5.com/wp-content/uploads/2014/03/araba_koltugunda_huzurlu_uyku.jpg" alt="Yeni koltuğumda rahatça uyuyorum" width="640" height="480" /></a> Yeni koltuğumda rahatça uyuyorum[/caption]

Annemler bir süre daha bu koltuk ile idare edebileceğimi düşünürlerken geçen hafta pazar günü Maxi-Cosi Pearl (Grup 1) koltuğa beni oturtup deneyince artık vaktin geldiğini anlayıp yeni koltuğumu aldılar. Bu koltuğu uzun süre kullanabileceğim gibi duruyor. Bu koltukta öne doğru oturmak çok hoşuma gidiyor. Ancak annemlerin okuduklarına göre 15 aya kadar arkaya doğru bakarak seyahat etmem benim için daha güvenliymiş. Bebeklerin kafaları vücutlarına göre büyük olduğundan ve boyun kontrollerini ancak 15 ay civarında tam sağlayabildiklerinden ve ani fren veya çarpma durumunda kafam vücuduma göre daha hızlı öne savrulacağından ancak 15 aydan sonra öne doğru seyahat etmem tavsiye ediliyor. İşin güzel tarafı yeni koltuğum iki yönde de yerleştirilebiliyor.

[caption id="attachment_688" align="aligncenter" width="640"]<a href="http://e1a5.com/wp-content/uploads/2014/03/on_koltukta.jpg"><img class="size-full wp-image-688 " src="http://e1a5.com/wp-content/uploads/2014/03/on_koltukta.jpg" alt="Buna sadece araba park etmişken izin var" width="640" height="853" /></a> Buna sadece araba park etmişken izin var[/caption]

Maxi-Cosi Pebble ve Pearl koltukları arabada emniyet kemeri ile bağlayabildiğiniz gibi Familyfix baza ile de bağlayabiliyorsunuz. Daha güvenli olacağını düşünerek Familyfix (isofix) baza kullanıyoruz.

Bebeğinizin araba koltuğunu seçerken kullanabileceğiniz iki ölçü standardı var. Birisi kiloya göre diğeri boya göre.

Yeni uluslararası standartlara göre bebeğin boyu 67 cm altında ise Grup 0+ bir koltuk kullanmanız gerekiyor. Bu, bebeğiniz yaklaşık 9-13 kg veya 12 aylık oluncaya kadar bu koltuğu kullanabilirsiniz demek. Bebeğinizin boyu 67-105 cm veya ağırlığı 9-18 kg arasında ise Grup 1 boyutunda koltuk kullanmak gerekiyor. Yani yaklaşık 3.5 yaşına kadar bu koltuk sizi götürecektir.

Boy daha uzadığında Grup 2/3 koltuklar mevcut. Bu koltukları 15-36 kg'a kadar kullanabiliyorsunuz. Trafik kurallarına göre çocuklar boyu 150 cm veya ağırlığı 36 kg olana kadar yani 12 yaşına kadar araba koltuğu kullanmak zorunda. Aynı kurallara göre boyu 135 cm'den uzun çocuklar arka koltukta olmak şartıyla özel koltuk olmadan emniyet kemeri ile seyahat edebilirmiş.

Araba koltuğu ve kullanımı konusunda ayrıntılı bilgi, trafik kanunu ve Türkiye'de ailelerin ne kadar bilinçli oldukları konusunda Dr. Gülbaran Esin tarafından yapılmış bir Aile Hekimliği Uzmanlık Tezine bu adresten ulaşabilirsiniz: "<a href="http://www.istanbulsaglik.gov.tr/w/tez/pdf/aile_hekimligi/dr_gulbaran_esin.pdf">Esin G (2008). Çocuk Oto Güvenlik Koltuğu Kullanımı Hakkında Anne-Babaların Bilgi Düzeylerinin Ölçülmesi</a>"

Edit: Ben 2 sene sonra ailemize Mert katıldı. Mert'in gelmesiyle eski araba koltuğu yeniden ortaya çıktı. İki izofix baza arka koltukta yanyana konulamadığından onun koltuğunu ortaya koyup kemer ile bağladık. Bir süre böyle idare etsek de annem sonunda isyan etti. Arka koltukta hem kardeşimin ihtiyaçlarına cevap vermek hem de benden gelecek tehlikelere karşı kardeşimi korumak için yanımızda dar bir bölgede oturmak zorunda kaldığından hatta bu dar alanda zaman zaman Mert'i emzirmesi gerektiğinde başka bir çözüm bulmamız gerekti. Ben koltuğum ve bazam ile ön koltuğa babamın yanına geçtim. Bu şekilde seyahat etmek çok keyifli oluyor. Ön koltuktaki yolcu hava yastığı benim için tehlikeli olabileceğinden ben oturduğum sürece hava yastığı kapalı ve ön yolcu koltuğu olabildiğince geride tutuluyor. Arka koltukta annem ve Mert yine yan yana otursalar da mekan genişlediği için daha rahat hareket ediyorlar. Mert artık 9 aylık oldu ve yeni koltuğa geçme zamanı geliyor. Bana yeni bir koltuk ve ona benim eski koltuğum düşecek gibi görünüyor.

&nbsp;