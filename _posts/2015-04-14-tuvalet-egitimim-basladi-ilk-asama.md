---
ID: 3234
post_title: 'Tuvalet eğitimim başladı &#8211; ilk aşama'
author: babam
post_date: 2015-04-14 23:52:35
post_excerpt: ""
layout: post
permalink: >
  http://e1a5.com/yazilar/tuvalet-egitimim-basladi-ilk-asama/
published: true
slide_template:
  - default
dsq_thread_id:
  - "3861419815"
mfn-post-love:
  - "0"
---
Bezden kurtulmak bebeklikten çıkıp çocukluğa geçişimin en önemli kilometre taşlarından biri olacak.

Büyük bişeyler yaparken suratımdan ne yaptığım zaten belli oluyor. İşimin gücümün arasında durup, sessizleşiyorum, gerekirse biraz kendimi sıkıyorum ve sonra kaldığım yerden işime devam ediyorum. Bir yaşından sonra çiş kelimesini öğrendim ve büyük birşeyler yaptıktan sonra "çiş" diyerek durumu haber veriyorum. Ben haber vermesem de kokusu çabuk çıkıyor :)

İki ay kadar önce tuvalet eğitimimde yeni bir aşamaya geçtik. Evimize ikea'dan bir tane lazımlık aldık. İçi çıkıp temizlenebildiği için gayet kullanışlı. Ben söylemesem de arasıra annemler beni lazımlığa oturtup bekliyorlar. Bazen kısmette varsa çişimi içine yaparak onları sevindiyorum. Onlar da bana ödül olarak oturduğum yerde bir parça çukutala (çikolata, kinder parmak çikolata, bir kare) vererek beni teşvik ediyorlar.

Son zamanlarda gün içerisinde bir kaç defa beni tuvalete götürmeye başladılar. Büyüğü özellikle yemeklerden sonra yaptığım için yemekten kalkınca tuvalet için iyi bir zaman olduğunu düşünyorlar. Keyfim varsa onları sevindiriyorum. Yoksa bezimi bağladıktan kısa süre sonra yeniden açmaları gerekiyor. Bunun dışında sabahları annem beni lazımlığıma oturtup kitap okuyor ve beni orada bir süre oyalayarak işimi görmemi sağlıyor ve sonrasında tabi ki ödül :)

Haftanın büyük kısmında annanemde olduğumdan onlara da bir lazımlık aldık. Bugün annanem "kakanı yaparsan sana çikolata vereceğim" diye beni heveslendirdi. O arada dalgınlığıma geldi tuvalete yetişemedim, bezime bıraktım. Annanem bezimi değiştirirken "tuvalete yapmadın, çikolata yok sana" deyince, üstümü giyinmemek için çığlık atıp "çiş yapacam" diye direndim. Canım çukutala çekmişti :)

Tuvalet eğitimimde şimdilik geçiş aşamasındayız. Kardeşim gelmeden bu işi halledebilirsem onun geldiği dönemi hem ben hem de bizimkilerin kolay atlatması mümkün olacak.