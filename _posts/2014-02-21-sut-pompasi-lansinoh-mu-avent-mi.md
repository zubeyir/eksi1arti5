---
ID: 514
post_title: Süt pompası ! Lansinoh mu Avent mi?
author: annem
post_date: 2014-02-21 20:53:38
post_excerpt: ""
layout: post
permalink: >
  http://e1a5.com/0-yas/sut-pompasi-lansinoh-mu-avent-mi/
published: true
layout_key:
  - ""
post_slider_check_key:
  - "0"
mfn-post-love:
  - "0"
dsq_thread_id:
  - "3833772089"
---
[caption id="attachment_517" align="aligncenter" width="280"]<img class="wp-image-517 size-full" src="http://e1a5.com/wp-content/uploads/2014/02/lansinoh-elektrikli-ciftli-1-main.jpg" alt="süt pompası lansinoh avent" width="280" height="280" /> Lansinoh affinity süt pompası[/caption]

Daha önce kullandığımız ürünler sayfasında Avent marka süt pompası kullandığımızdan bahsetmiştik. Ancak annem bu pompanın zaman zaman sütü çıkarmakta başarısız kaldığını hissettiğinden ve süt sağma bizim hayatımızda önemli bir yer teşkil ettiğinden bir süt pompası daha alıp denemeye karar verdik ve bir adet Lansinoh (Affinity) pompa edindik.

Bir süt pompası alırken öncelikle tek veya çift taraflı olmasından çok elektrikli bir pompayı tercih etmenizi öneririz. Ne kadar az süt sağacağınızı düşünseniz de, yetişmeye çalıştığınız bir sürü işinizin arasında manuel bir pompa ile çok uzun zaman harcayıp iyice gerilebilirsiniz.

Bunun dışında iki pompayı karşılaştırmak gerekirse Avent'in bir üstünlüğü göğsü kavrayan kısmının daha yumuşak olması. Lansinoh'un ise çekiş gücü Avent'e göre çok çok üstün. Pekçok kademesi var (7 adet) ve istediğinizde daha yavaş ve kuvvetli ya da daha hızlı ve zayıf şekilde sağabiliyorsunuz. Ekrandaki zaman sayacından ne kadar süre geçtiğini kontrol edebiliyorsunuz. Aynı anda 2 göğsü sağabilme fonksiyonuna ise bizim ihtiyacımız olmadı. Tek dezavantajı göğsü kavrayan baş kısmının biraz basit olması ve hareket ettirdiğinizde alışna kadar bir miktar sütün boşa akması.

Süt pompası aldığınızda sütü nasıl depolayacağınıza da karar vermeniz gerekiyor. Avent pompa, avent via kaplarıyla uyumlu ve pompanın altına bu kapları adaptörleri yardımıyla takarak doğrudan içlerine sağabilmeniz bir avantaj. Süt sağma işleri bitince via kapları mama kabı olarak kullanmaya devam edebilirsiniz. Gezmeye giderken bir kaşıkla beraber çantaya atıverin.

Ancak, fazla miktarda süt depolayacaksanız kaplar pratik bir çözüm olmaktan çıkıyor. Süt torbaları hem daha az yer kaplıyor hem daha hesaplı. Hangi pompa olursa olsun, pompanın kendi haznesine sütü sağdıktan sonra sütü bu torbalara aktarıp saklayabilirsiniz. Sütü torbaya aktarırken torbanın içine ve ağız kısımlarına sterilliğini bozmamak için temas etmeyin. Sütü kullanacağınız zaman torbanın ağzını kapatma fermuarının altından keserek sütü boşaltın. Böylece torbanın dışarıya açık bölümlerine süt temas etmemiş olur. Ayrıca, sağdığınız sütlerin üstüne tarih yazmayı unutmayın. Bazen bir torba kıyıda köşede kalıp gözden kaçabiliyor.

Sonuç olarak, yeni pompa alacaklara Avent yerine Lansinoh'u tavsiye ediyoruz. Üstelik bir diğer güzel tarafı tam yarı fiyatı olması. Ancak, süt miktarı hakkında gerçekçi olmayı unutmamak gerekiyor. Hiçbir pompa olmayan bir sütü çıkartamaz.

&nbsp;

&nbsp;