---
ID: 1038
post_title: 10 aylık oldum
author: babam
post_date: 2014-07-15 22:08:40
post_excerpt: ""
layout: post
permalink: http://e1a5.com/0-yas/10-aylik-oldum/
published: true
mfn-post-love:
  - "0"
dsq_thread_id:
  - "3893432405"
---
Iıııııııh! 10 aylık oldum ve boyumdan büyük işler becermeye, maceradan maceraya koşmaya başladım. Son bir aydır hergün yeni birşeyler yapıyorum ve bizimkiler şaşıp kalıyor.

Bu ayın başından itibaren rahatlıkla tutunup kalkmaya başladım ve iki elimden tutulduğunda neredeyse koşar adım yürüyorum. İlk başlarda tek elimden tutulduğunda yürümekte zorlanıyordum. Ay sonuna doğru tek elimden tutulduğudunda birinin yanından iyi kötü yürüyebiliyorum.

Ay sonuna doğru sıralama becerilerimi de geliştirdim. Tutunup ayağa kalktıktan sonra tutuna tutuna ilerliyorum. Bir eşyadan diğerine geçebiliyorum. Tek elimle bir yerden tutunurken elimi bırakmadan yere eğilip istediğim eşyaları alabiliyorum.

[caption id="attachment_1062" align="aligncenter" width="800"]<a href="http://e1a5.com/wp-content/uploads/2014/07/egilip_aliyorum.jpg"><img class="size-full wp-image-1062" src="http://e1a5.com/wp-content/uploads/2014/07/egilip_aliyorum.jpg" alt="Eğilip yerden eşyaları alabiliyorum" width="800" height="600" /></a> Eğilip yerden eşyaları alabiliyorum[/caption]

Bu hareketler çok işime yarıyor her yeri karıştırabiliyorum. Zaten bunların çoğunu öğrenmem de bu şekilde oldu. Bu aralar annanemlerde kalıyoruz ve zamanımın çoğunu mutfağı karıştırarak geçiriyorum. Mesela tutunup kalkma yeteneğimi daha üstteki mutfak çekmecelerine ulaşmaya çalışırken geliştirdim. Üsteki çekmecelere ulaşıp içlerini boşaltabiliyorum. Ayağa kalkıp dolap kapaklarını açıp kapatıyorum ve içlerine bakıyorum. Sıralama yeteneğim de tam bu sıralarda gelişti. Yere inmeden bir dolaptan diğerine geçmeye çalışırken bir bakmışım tutunarak yürüyorum.

Ben bu maceralara atılırken biri sürekli arkamda durarak çekmeceleri ve kapakları açıp kaparken elimi sıkıştırmam, kapakla beraber savrulmamam ve içerisindeki eşyaları ayağıma düşürmem için nöbet bekliyor. Bunu zevkle yapıyorlar, çünkü bu benim öğrenmemin bir parçası. Önemli olan engellemek değil önlem almak.

Benim bu kadar hareketlenmem nedeniyle evimizde güvenlik önlemlerini arttırdık ve sivri köşelere yumuşak bantlar çektik. Bu bantlar plastik köşeliklerden daha kullanışlı ve etkili. Metre işi alınıp kesilerek kullanılıyor ve sadece köşeler değil uzun keskin kenarlara da uygulanabiliyor. Sünger gibi bir madde olduğundan çarpmanın şokunuda azaltıyor.

Tutunup kalkmak zaman zaman tehlikelere yol açıyor ve sehpa gibi eşyaların üstüme ve ayağıma düşme tehlikesi ortaya çıkıyor. Bu gibi eşyaları sabitleyerek, ortadan kaldırarak veya diğer eşyaların arasına/arkasına sıkıştırarak tedbir almaya çalışıyoruz.

Önceden yüksek yerlerden inmek istediğimde kafa üstü aşağıya atlıyordum. Şimdi işi öğrendim ve popomu dönüp ayaklarımı sarkıtarak iniyorum. Bunu her zaman akıl edemesem de daha sık kullanmaya başladım. Annemler yanımdan ayrılacakları zaman beni yere bırakıyorlar.

Bu ay üç kelimeyi gayet bilinçli olarak kullanıyorum: babba, mammma ve memmme! Üçü de çok işe yarıyor :) Anne demiyor değilim, mammma ve memmmeyi anne yerine kullanıyorum. Zaman zaman annnne dediğimde oluyor.

Son günlerde yapılanları ve söylenenleri taklit etmeye ve parmağımla birşeyleri göstermeye başladım. Bu gelişimimde önemli bir aşama. İlk başlarda ellerimi havaya kaldırdığımda kimse ne demek istediğimi anlamıyordu. Sanki birşey demeye çalışıyorum da ne diyeceğimi bilememişim gibi bir havam vardı. Birkaç gün içerisinde işaret parmağım ile eşyaları işaret etmeyi öğrendim. İlk işaret ettiğim şey lamba oldu. "Lamba nerde" denildiğinde dönüp bakıyorum ve parmağımla gösterebiliyorum.

Bay-bay yap denilip el sallandığında bunu taklit etmeyi öğrendim. Annem ve babam evden çıkarken kapıya gelip onlara bay-bay yapabiliyorum. Şimdilik cam siliyormuşum gibi dursam da tekniğimi geliştiriyorum.

Yürüme yeteneğim giderek gelişiyor. Bazı nesneleri ayağa kalkıp itiyorum. Tekerlekli herhangi birşey bunun için çok kullanışlı oluyor. Evdeki bebek arabasını, tekerlekli oyuncağımı ve bazen oyuncak kutumu iterek evin içerisinde kendi başıma dolaştırabiliyorum.

[caption id="attachment_1061" align="aligncenter" width="800"]<a href="http://e1a5.com/wp-content/uploads/2014/07/arabamla_yuruyorum.jpg"><img class="size-full wp-image-1061" src="http://e1a5.com/wp-content/uploads/2014/07/arabamla_yuruyorum.jpg" alt="Arabamla yürüyorum" width="800" height="600" /></a> Arabamla yürüyorum[/caption]

Yemeklerle aram iyi. Doktorum tuz, şeker, yumurtanın akı ve bal dışında herşeyi yiyebileceğimi söyledi. Her öğünde bizimkilerle beraber sofraya oturuyorum ve onlarla beraber yemek istiyorum. Bana birşey verilmediğinde avazım çıktığı kadar bağırıyorum. Bizimkiler de artık sofrada ne varsa bana ondan vermeye başladı. İlk denediğim şey terbiyeli sulu köfte oldu ve babamın tabağını ona bırakmadan afiyetle yedim. Sofradaki çorbalardan, pilav, bulgurdan ve kuru fasülyeden mevsim sebzelerinden de bamya ve taze fasülyeden yemeye bayılıyorum. Karpuz ve kavunun çok lezzetli olduğunu düşünüyorum. Elime verilen karpuzu değilde genellikle çatala takılı olanını tercih ediyorum. Kaşık elime geçtiğinde tabağa doğru uzanıp içindekinden almaya çalışıyorum ve ağzıma götürüyorum. Artık bunları kendi kendime kullanma zamanım geliyor.

[caption id="attachment_1064" align="aligncenter" width="800"]<a href="http://e1a5.com/wp-content/uploads/2014/07/yine_babam_yedirdi.jpg"><img class="size-full wp-image-1064" src="http://e1a5.com/wp-content/uploads/2014/07/yine_babam_yedirdi.jpg" alt="Yine babam yedirdi!" width="800" height="600" /></a> Yine babam yedirdi![/caption]

Yaz ayları geldiğinden D vitamini ihtiyacımı bol bol güneşe çıkarak karşılıyorum. Et ürünleri, yumurta sarısı ve bakliyat yemeye başladığımdan demir damlasını da bu ay bıraktım.

Kilo alma hızım çok yüksek değil, ilk aylara göre oldukça yavaş. Ancak persantilimi koruyorum.

Bu yazımızın biraz gecikmesinin sebebi evimizi taşıyoruz. Taşınma işleri bitince ve yerleşince yazmaya devam edeceğiz.