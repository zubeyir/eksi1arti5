---
ID: 885
post_title: 'Yeni süper gücüm &#8211; Emekliyorum'
author: babam
post_date: 2014-05-04 21:26:38
post_excerpt: ""
layout: post
permalink: >
  http://e1a5.com/0-yas/yeni-super-gucum-emekliyorum/
published: true
mfn-post-love:
  - "0"
dsq_thread_id:
  - "3830604279"
---
Bugün hayatımda bir dönüm noktası oldu diyebilirim. Geçen ay boyunca ellerimin ve dizlerimin üstüne kalkıp kendimi karnımın üstünde ileri doğru atarak ilerlemeye çalışıyordum. Ne kadar denediysem bu şekilde bir sonuç alamadım. Bacaklarımı oynatmaya çalıştığımdaysa ileri gitmek yerine geriye gidiyordum. Bir türlü istediğim yönde gidemediğimden göbeğimin üstünde döne döne rastgele gidiyordum. Yine de az iş becermiyordum.

<iframe width="640" height="480" src="//www.youtube.com/embed/YhsKZX5H_-w" frameborder="0" allowfullscreen></iframe>

Bir iki gündür bende bir farklılık olduğunu hissediyordum. Bir elimi olabildiğince havaya kaldırıp dizimi kendime çekiyordum. Garip bir hareketti, vücudumun sağ tarafıyla sol tarafı bağımsız hareket ediyordu. Sonra elimi biraz ileriye indirip diğer tarafta aynı hareketi tekrarlıyordum. Süreç biraz yavaş ilerliyordu ve bir iki tekrardan sonra popomu yere indirip dinleniyordum.

Bugün birden ellerimin ve dizlerimin üzerine doğruldum, elimi daha az kaldırdım ve birkaç gündür alıştırmasını yaptığım hareketleri arka arkaya tekrarlayınca birden kendimi başka bir yerde buldum. Bu benim için yeni bir süper güçtü, istediğim yere doğru ilerleyebiliyordum. Bir iki tekrardan sonra bu yeni gücümü daha iyi kontrol edebilmeye başladım.

İlk günün sonunda salonumuzda bütün köşelere ulaşabiliyorum. Koltuğun yanındaki sehpayı tekrar tekrar gidip çekiştirdim, kitaplıktaki kitapları ve oyuncakları indirmeye çalıştım, giriş kapısına doğru birkaç hamle yaptım. Bu arada kıyı bucak toz alma işlerinde anne-babama yardım etmeye de başladım.

Artık daha serbestim ve bütün dikkatler üzerimde. Annemlerin evimizi çocuk güvenli hale getirmeleri için daha dikkatli olmaları gerekecek.