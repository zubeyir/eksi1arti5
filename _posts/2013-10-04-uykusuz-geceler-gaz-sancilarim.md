---
ID: 206
post_title: 'Uykusuz geceler: Gaz sancılarım'
author: annem
post_date: 2013-10-04 20:46:14
post_excerpt: ""
layout: post
permalink: >
  http://e1a5.com/0-yas/uykusuz-geceler-gaz-sancilarim/
published: true
layout_key:
  - ""
post_slider_check_key:
  - "0"
mfn-post-love:
  - "0"
dsq_thread_id:
  - "3915164835"
---
[caption id="attachment_217" align="aligncenter" width="518"]<a href="http://e1a5.com/wp-content/uploads/2013/10/uykucu.jpg"><img class="wp-image-217 " alt="Gündüz uykusundayım" src="http://e1a5.com/wp-content/uploads/2013/10/uykucu.jpg" width="518" height="346" /></a> Gündüz uykusundayım[/caption]

&nbsp;

<div style="clear:both;"></div>

Sevgili amcalarım ve teyzelerim,

Bu aralar kafam biraz bozuk. O yüzden yazmayacaktım ama sizi habersiz bırakmak istemedim. Neden diye soracak olursanız son günlerde iyice şiddetlenen, akşam saat 22:00-23:00 arası başlayıp gece 2:00-3:00’e kadar süren ve sanırım gaz sancısından kaynaklanan bir rahatsızlıktan muzdaribim. Akşam tam uyuyacakken keskin bir şekilde ağlamaya başlıyorum. Bu durum annemi ve babamı oldukça üzüyor ve beni rahatlatmak için çeşitli yollar deniyorlar. Öncelikle emmek isteyip istemediğime bakıyorlar. Ancak bazı durumlarda genellikle meme ağzımdayken ağlıyorum ve memeyi yakalayamıyorum. Bu durumda annem ve babam gazım olduğunu düşünerek beni dik pozisyona getiriyor ve sırtıma vurarak gazımı çıkarmaya çalışıyor. Bazen emme isteğim aşırı bir boyuta ulaşıyor. Oldukça fazla süt emmeme rağmen halen emmeye devam etmek istediğimde annem ve babam ağzıma emzik veriyorlar. Çünkü bu durumun beslenme isteğinden ziyade emme ihtiyacından kaynaklandığını düşünüyorlar. Sanırım haklılar çünkü emzikle genellikle rahatlıyorum ancak hala emmek istiyorsam da ağlamaya devam ederek isteğimi belli ediyorum. Sonra altım açılıyor ve kirli ise değiştiriliyor. Genellikle altımın açılması hoşuma gidiyor. Arada altım açıkken çiş ve kaka yaparak etrafı kirletmeyi ve anne babamı eğlendirmeyi ihmal etmiyorum. Ne de olsa bu aralar vakitlerini hep evde geçiriyorlar ve onların da eğlenmeye ihtiyacı var. Eğer bunlar işe yaramazsa annem ve babam sürekli pozisyon değiştirerek rahat olduğum pozisyonu bulmaya çalışıyorlar. Her zaman işe yarayan pozisyon yüzüm havaya bakarken yukarı aşağı doğru hareket ettirilmek. Ancak anne babam bunu uzun süre sürdüremiyor çünkü oldukça yorucu.  Annemin en çok denediği yüzüm dışarıya dönükken ileri geri sallanmak, bazen birlikte sağa sola da sallanabiliyoruz. Ayrıca annemin kucağında yürürken hafifçe yukarı aşağı titretilmeyi de seviyorum.

Babam da farklı pozisyonlar deniyor. En sevdiklerimden biri başım aşağıya dönükken babamın kolu üzerine yatmak. Eli karnıma baskı yaptığından bu beni oldukça rahatlatıyor. Bu sırada popoma pat pat diye vurarak gazımın çıkmasına yardımcı olmaya çalışıyor. Ayrıca karın masajlarını da seviyorum. Karnıma saat yönünde masaj yapılması, göbeğimden aşağı doğru sıvazlanması beni rahatlatıyor. Bacaklarımın karnıma doğru itilmesi ve bisiklet çevirme hareketi yapılması da rahatsızlığımı hafifletebiliyor.

Arada çok esnediğimden ve anne babam uykumun geldiğini düşündüklerinden  ve  böyle durumlarda kendi kendime uykuya dalamadığımdan annem ve babam arada beni bir battaniye ya da çarşafa koyup yukarı aşağı ya da sağa sola sallayabiliyorlar. Tüm bu bahsettiklerim yapılırken evin farklı yerlerinde dolaşıyoruz. Çünkü sürekli yatak odasına tıkılıp kalmak hem beni hem anne babamı sıkıyor. O nedenle yatak odasıyla salon arasında turluyoruz.

Dün gece babam beni çok uzun süre kucağında salladı ve çok yoruldu. Bu nedenle taşıyıcıya (kanguru) koyup devam etmeyi tercih etti. En çok işe yarayan metodu ise sona sakladım. Beni en çok rahat ettiren şey şarkı söylenmesi. Babam bu konuda oldukça yaratıcı. Doğaçlama şekilde şarkı uyduruyor. Bazen saçma şeyler söylese ve melodiyi tutturamasa da söylediği ilginç şeyleri dinlemeyi seviyorum. Bugün gündüz de biraz rahatsızlandım ve annem ağzına doladığı bir şarkının sözlerini sürekli değiştirerek bana söyledi. Bu şekilde rahatladım. Çünkü anne babamın sesini duymak ve varlıklarını hissetmek beni rahatlatıyor.

Anne ve babam ben rahatsızken uzun saatler ayakta kaldıklarından nöbetleşmeye çalışıyorlar. Anneannemin evde olduğu günlerde o da nöbete katılıyor ve üç kişi birlikte çalışıyorlar. Onlara da hak vermek lazım. Ben gündüz bol bol uyuyarak geceyi telafi ediyorum ancak onlar gündüz hemen hemen hiç uyuyamıyorlar.

Tüm bunlar denenirken bazen ağlamaya devam edebiliyorum çünkü annem ve babam neyin işe yaradığını hemen keşfedemeyebiliyor ama onları elbette affediyorum çünkü ne de olsa anne baba olmayı yeni öğreniyorlar ve beni çok sevdiklerini biliyorum.

Dün hastaneye kontrole, bugün de sağlık ocağına aşıya gittim. Oradaki doktor teyze ve amcalarla da bu konu konuşuldu. Yaşadığım problemin “kolik” olduğunu söylediler. Anne ve babam bunu zaten önceden araştırmıştı ancak benim belirtilerimin tam uymadığını düşünüyorlardı. Fakat belki de yanılıyorlar. Doktorların söylediğine göre 3. ayda geçecekmiş. Dolayısıyla 2 ayım daha var. Bu nedenle siz de diğer bebek kardeşlerimizle deneyip işe yaradığını düşündüğünüz yöntemleri paylaşırsanız sevinirim.