---
ID: 3256
post_title: 18. ay kontrolüm
author: babam
post_date: 2015-03-23 22:49:16
post_excerpt: ""
layout: post
permalink: http://e1a5.com/1-yas/18-ay-kontrolum/
published: true
dsq_thread_id:
  - "3874421246"
---
Bugün annem ve dedemle kontrole gittim. Bu ayki kontrolüm için biraz geç kaldım, çünkü iki haftadır burnum akıyordu. Bu kontrolümde aşı yapılacağı için biraz beklememin daha iyi olacağını düşündük. Aslında büyük bir salgını oldukça ucuz atlattım. Babam bile evde 40 derece ateş ile iki gün yatmak zorunda kaldı.

Doktorum aşılarımı yaparken biraz ağladım ve "acıdı" dedim. Bu aralar bu kelimenin anlamını öğrendim ve çoğunlukla doğru yerlerde kullanmaya başladım.

Gelişimim normal gidiyormuş. Doktorum, anneme yuavaya başlamamın iyi olacağını söyledi. Galiba biraz hareketli olduğumu düşündü. Annemler de bunun farkında ve evde sıkıldığımı düşünüyorlar. Apartmanımızda düzenli oynayabileceğim arkadaşlarım yok. Bu yüzden genellikle kendi başıma ve büyüklerim ile oynuyorum ve parka gidiyorum. Ancak, sosyal ilişkiler kurmayı, paylaşmayı ve sosyal durumlarla başa çıkmayı öğrenmek için oyun arkadaşları edinmem gerekiyor.

Annem zaten böyle bir arayış içindeydi, şimdi daha ciddi bir şekilde bana bir okul bulmaya çalışıyor.

Yakında okula başlayabilirim.