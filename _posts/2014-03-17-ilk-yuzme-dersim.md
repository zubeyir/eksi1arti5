---
ID: 746
post_title: İlk yüzme dersim
author: babam
post_date: 2014-03-17 14:25:58
post_excerpt: ""
layout: post
permalink: http://e1a5.com/0-yas/ilk-yuzme-dersim/
published: true
---
Dün yaptığım hamam keyfinden sonra bu sabah da ben kalkınca erkenden havuza indik. O kadar erken inmiştik ki daha havuz açılmamıştı. Bu iyi oldu, çünkü havuz gece temizlenmiş ve ilk giren biz olacaktık.

Babam beni kucağına alıp havuza indirdi. Havuz suyu ılıktı, rahatlıkla girdim. Babamın kucağında havuzda oynadım. Sonra sırt üstü yüzme çalışmaları yaptım. Babam sadece kafamı destekledi. Ben de vücudumu suya bırakarak su üzerinde kalmayı başardım. Başlangıçta bacaklarımı dümdüz tutuyor, kollarımı çırpıyordum. Sonra bacaklarımı kendime çekerek ağzıma götürmeye bile çalıştım.

Babam biraz daha ileriye giderek hafifçe baş desteğini azalttı. Başım biraz suya dalıp su yüzüme gelince burnumu suyun üzerine çıkartıp nefesimi korudum. Hamamdan tecrübeli olduğum için su gelince ağzımı kapatıp kısa bir süre nefesimi bile tutabiliyorum. Bu şekilde bir iki çok kısa su altı dalışlar bile yaptım. Su yutma ve akciğerlerime kaçma ihtimali nedeniyle çok uzun dalışlar yapmadık.

İlk havuz deneyimim keyifli oldu. Şimdilik sudan keyif alıyorum ve su içerisinde kollarımı ve bacaklarımı vurarak oyunlar oynuyorum.

Bu videoda havuz keyfimi izleyebilirsiniz:

<iframe src="//www.youtube.com/embed/FNHj897fdTg" width="640" height="360" frameborder="0" allowfullscreen="allowfullscreen"></iframe>