---
ID: 3236
post_title: 'Kardeşim 20 haftalık oldu &#8211; ayrıntılı ultrason muayenesi'
author: babam
post_date: 2015-04-01 20:02:46
post_excerpt: ""
layout: post
permalink: >
  http://e1a5.com/eksi-1-yas/kardesim-20-haftalik-ayrintili-ultrason-muayenesi/
published: true
slide_template:
  - default
dsq_thread_id:
  - "3874421644"
---
Kardeşim bugün 20 haftalık.

Bugün kardeşimin ayrıntılı ultrason muayenesi vardı. Bu muayene için <a href="http://muratyayla.com" target="_blank">Prof. Dr. Murat Yayla</a>'ya gittik. Benim ayrıntılı ultrason muayenemi de Murat amca yapmıştı ve bana koca kafalı olduğumu söylemişti. Bunu çok dert etmemiştik çünkü kafamın babama benzediğinde hemfikir olmuştuk :)

Ayrıntılı ultrason gebeliğin 15. ile 21. haftaları arasında yapılıyor. Ultrasonda bebeğin kafa çevresi, karın çevresi, kol ve bacak kemiği uzunluğu, ense kalınlığı ölçülüyor, organların (beyin, kalp, karaciğer vb.), önemli damarların, plasentanın gelişimine ve yerleşimine bakılıyor. Bu muayene diğer testlerle birlikte bakıldığında önemli. Gelişim bozuklukları ve doğumsal anomalilerin saptanmasında oldukça faydalı. Doktorumuzun söylediğine göre Down Sendromu gibi hastalıkları diğer testler ve ayrıntılı ultrason birlikte yapıldığında %99 yakalayabilmek mümkün. Bunun dışında amniyon sıvısında ve anne kanında yapılan bir takım genetik testler de var. bebekte hastalık şüphesi olduğunda onların da yapılması bir sonraki aşamada düşünülebilir. Ayrıntılı bilgiye Murat amcanın sitesinden ulaşabilirsiniz.

Kardeşimin ölçümleri genel olarak iyi, gelişim haftası ile uyumlu görünüyor. Benim gibi önden gitmiyor. Annem de zaten bana hamileliğinde olduğu gibi iki kişilik yiyorum diyip herşeyi götürmüyor. Bu sefer şekere ve tatlılara dokunmadığı için şimdiye kadar fazla kilo almadı. Sonra vermesi de zor oluyormuş. Bu kadar kontrol bile onun için yeterli oldu.

Kardeşim gelene kadar onun için isim düşünmeye devam. Bizimkiler sade isimleri seviyorlar. Şu anda fazla kafa yormasalar da ilk iki seçenek Ali ve Mert. Başka ne olabilir acaba?

&nbsp;