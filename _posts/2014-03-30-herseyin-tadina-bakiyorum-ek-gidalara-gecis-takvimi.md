---
ID: 783
post_title: 'Herşeyin tadına bakıyorum &#8211; Ek gıdalara geçiş takvimim'
author: babam
post_date: 2014-03-30 12:29:35
post_excerpt: ""
layout: post
permalink: >
  http://e1a5.com/0-yas/herseyin-tadina-bakiyorum-ek-gidalara-gecis-takvimi/
published: true
mfn-post-love:
  - "0"
slide_template:
  - default
dsq_thread_id:
  - "3830711759"
---
Bugünlerde yedinci ayımı dolduruyorum. Ek gıdalara geçişimde ilk aşamasıyı tamamladım ve sırayla her şeyin tadına bakıyorum. Altıncı aya girerken zamanı geldiği için doktorumun tavsiyesi ile ek gıdalara başlamıştım. Bunun için doktorum bana beş haftalık bir geçiş takvimi verdi.

Altıncı aya kadar anne sütü ve ara sıra mama alıyordum. Altıncı aya girerken ilk hafta sabah öğünümde (saat 11-12 arasında) sebze püresi yemeye başladım. İlk sebzem havuçtu ve iki gün ara ile bu pürenin içerisine kabak, patates ve sonra pirinç eklendi.

[caption id="attachment_787" align="aligncenter" width="225"]<a href="http://e1a5.com/wp-content/uploads/2014/03/havuc.jpg"><img class="wp-image-787 size-medium" src="http://e1a5.com/wp-content/uploads/2014/03/havuc-225x300.jpg" alt="İlk sebzem havuç" width="225" height="300" /></a> İlk sebzem havuç[/caption]

İkinci hafta akşam öğünü (saat 17-18 arasında) olarak elma püresi yemeye başladım. Her elmanın püresi aynı derecede yumuşak olmuyor. Ben, Amasya elmasını tercih ediyorum. Rende ile yapıldığında pürüzsüz oluyor, hem de herhalde bozulmadan kalan yegane meyve türlerinden biri. Elmanın içerisine armut ve daha sonra portakal eklendi. Portakal yediğim günlerde geceleri huzursuz oluyorum. Galiba gaz yapıyor.

Üçüncü haftada gece öğünü (saat 19-20 arasında) olarak muhallebi yemeye başladım. Muhallebiyi Hipp'in tahıllı gece mamasından kaynamış/soğumuş içme suyuyla yapıyoruz. Bu gece öğününe geçmem en çok annemi sevindirdi. Karnım daha uzun süre tok kaldığından geceleri daha az uyanmaya başladım. Ancak burada ufak bir sır vereyim: annemin sütü hem karnımı doyuruyor hem de susuzluğumu gideriyor. Muhallebi karnımı tok tutsa da susuzluğumu gidermiyor. Bu yüzden ek gıdalarla beraber su ihtiyacım da arttı ve çok su içiyorum. Gece yatarken yeterince su içmezsem daha sık uyanıp emmek istiyorum.

[caption id="attachment_788" align="aligncenter" width="225"]<a href="http://e1a5.com/wp-content/uploads/2014/03/muhallebi.jpg"><img class="wp-image-788 size-medium" src="http://e1a5.com/wp-content/uploads/2014/03/muhallebi-225x300.jpg" alt="Muhallebi sakalı" width="225" height="300" /></a> Muhallebi sakalı[/caption]

Dördüncü hafta öğleden sonra öğünümde (saat 14-15 arasında) yoğurt yemeye başladım. Yoğurt maceramız biraz karmaşık oldu. Doktorumuz anne sütünden, olmazsa mamadan daha olmazsa inek/keçi sütünden yoğurt yapmamızı tavsiye etmişti. Anne sütü, mama ve keçi sütünden yaptığımız yoğurtlar tutmadı ve su gibi oldu. Bu aralar yoğurdu Ada'nın organik inek sütünden yapıyoruz ve maya olarak Pınar'ın doğal yoğurdunu kullanıyoruz. Diğer sütlerin tutumamasının nedeni anladığımız kadarıyla her sütün kendi mayasına gereksinim olması. Bu konuda bilgilerinizi bizimle paylaşırsanız mutlu oluruz.

Beşinci hafta, ek gıdalara geçişimin ilk aşamasında son haftaydı. Sabahları kahvaltı (saat 8-9 arasında) yapmaya başladım. Kahvaltım yine bulamaç gibi birşey. Kahvaltıya labne beyaz peynir, ekmek ve su karşımı ile başladım ve sonra pekmez eklendi. Babam ekmeklerimizi evde yapıyor ve benim için de tuzsuz bir ekmek yaptı. Annem bu ekmeğin içini ufalayarak kahvaltıma koyuyor ve sonra iyice ezerek püre kıvamına getiriyor. Evde ekmek yapımı için internette birçok tarif bulabilirsiniz. Bizim tarifimizi burada bulabilirsiniz: <a title="Babamın ekmekleri – evde ekmek yapımı" href="http://e1a5.com/0-yas/babamin-ekmekleri-evde-ekmek-yapimi/" target="_blank">Babamın ekmekleri - evde ekmek yapımı</a>

[caption id="attachment_786" align="aligncenter" width="300"]<a href="http://e1a5.com/wp-content/uploads/2014/03/ekmek.jpg"><img class="wp-image-786 size-medium" src="http://e1a5.com/wp-content/uploads/2014/03/ekmek-300x225.jpg" alt="Ekmeğe bayılıyorum" width="300" height="225" /></a> Ekmeğe bayılıyorum[/caption]

Beş haftanın sonunda ek gıdalara geçiş sürecim tamamlandı. Bu ay boyunca yiyeceklerim püre halindeydi. İlk başladığımda pütürlü gıdalar beni öğürtüyordu. Buna alışmaya başlasam da hala çalışmam gerekiyor. Yemeklerin yanında bolca su istiyorum. Bazen bir öğünde 60-80 ml su içebiliyorum.

Ek gıdalara geçişte önemli bir nokta gıdaların teker teker verilmesi. Böylece alerjiye neden olan bir gıda hemen anlaşılarak kesilebilir. Gıda alerjileri deride kızarıklıktan bazen anafilaktik şok denilen hava yolunun daralıp solunumu engellemesine kadar giden bir şekilde görülebiliyor. Bu yüzden alerji belirtileri görüldüğünde gıdanın kesilmesi gerekiyor. Aynı gıda ile tekrarlayan karşılaşmalar bu alerjik reaksiyonun şiddetini de arttırabileceğinden alerjiye neden olan gıdanın tespit edilmesi önemli.

Ek gıdalara geçişimde sebze ve meyvelerin seçimi, ne zaman ekleneceği, hazırlanması konusunda bütün sorumluluk annemdeydi. Her gün bütün öğünlerimi taze olarak hazırlıyor. Yalnıca seyahatlerimizde Hipp'in organik hazır sebze ve meyve mamalarını kullanıyoruz. Teşekkürler annecim. Babam da bu güzel mamaları yemem için maymunluk yaparak ağzımı açmamı sağlıyor ve beni yediriyor.