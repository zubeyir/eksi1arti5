---
ID: 977
post_title: 'Keşfediyorum &#8211; emeklemekten yürümeye doğru ilk adımlarım'
author: babam
post_date: 2014-05-30 23:25:25
post_excerpt: ""
layout: post
permalink: >
  http://e1a5.com/0-yas/kesfediyorum-emeklemekten-yurumeye-ilk-adimlarim/
published: true
mfn-post-love:
  - "0"
slide_template:
  - default
dsq_thread_id:
  - "3953121684"
---
Emeklemeye başlayalı bir ay oldu. İlk günlerde ağır ağır acemice ilerlerken ilk haftanın sonunda emekleme işinde ustalaştım. Hızlıca istediğim yere kadar ulaşıp gözüme kestirdiğim eşyaları karıştırmaya başladım. Bu işten ilk nasibini alan kitaplığın rafları oldu. Bunun üzerine bizimkiler en alttaki kitap rafını boşaltarak benim oyuncak ve kitaplarımı yerleştirdiler. Böylece istediğim zaman kendi eşyalarıma ulaşıp güvenli bir şekilde oynayabiliyorum.

[caption id="attachment_987" align="aligncenter" width="225"]<a href="http://e1a5.com/wp-content/uploads/2014/05/kitapligim.jpg"><img class="wp-image-987 size-medium" src="http://e1a5.com/wp-content/uploads/2014/05/kitapligim-225x300.jpg" alt="Kitaplık rafım" width="225" height="300" /></a> Kitaplık rafım[/caption]

Bir ayda bu kadarla kalmadım, giderek performansımı arttırdım. Önce dizlerimi doğrultarak popomu yukarıya kaldırmaya başladım. Bu hareket aslında yürümeye ilk hazırlığım. Şimdilik tek sorun popom yukardayken başım yerde kalıyor. Kafamı da aynı anda kaldırıp tamamen doğrulabilmek için daha çalışmam gerekiyor.

Tek başıma ayağa kalkıp yürüyemesem de biri ellerimden tuttuğunda seri adımlar atabiliyorum. Bu beni çok heyecanlandırıyor. Bazen emeklemem için yere bırakıldığımda itiraz ediyorum ve yürümek istiyorum. Oturan veya ayakta duran birinin yanına giderek paçalarından yukarı tırmanıyorum ve elimi uzatarak yürümek istediğimi gösteriyorum. Yürütülmeye başladığımda da sürekli konuşarak memnuniyetimi gösteriyorum.

Bir yerlere emeklemek için en büyük motivasyonum orada karıştırabileceğim birşeyin gözüme çarpması oluyor. Tabiki herşey elimin uzanabileceği yükseklikte olmuyor. Bu yüzden emeklemeye başladıktan sonra en hızlı geliştirdiğim yeteneklerden biri de tutunup kalkmak oldu. Hatta artık geceleri uyandığımda bile önce yatağımın içinde doğrulup sonra bağırmaya başlıyorum. Ayağa kalkmak için iki elimle tutunup kendimi yukarı çekiyorum. Bazen kollarımın kuvveti yetmiyor dişlerimi de geçirerek destek alıyorum. Evet dişlerim, üstte dört tane daha yeni dişim var. Uçları baya baya kendini gösterdi. Dokuzuncu ayımda toplam diş sayımı altıya çıkardım.

[caption id="attachment_988" align="aligncenter" width="225"]<a href="http://e1a5.com/wp-content/uploads/2014/05/tutunup_kalkiyorum.jpg"><img class="wp-image-988 size-medium" src="http://e1a5.com/wp-content/uploads/2014/05/tutunup_kalkiyorum-225x300.jpg" alt="Tutunup kalkıyorum" width="225" height="300" /></a> Tutunup kalkıyorum[/caption]

Tutunup kalkma kısmı emekleme kısmından daha tehlikeli. Emekleme sırasında ortalıktaki tehlike oluşturabilecek eşyaları kaldırdığınızda genellikle sorun kalmıyor. Ancak tutunup kalktığımda düşme, suratımı ve kafamı biryerlere çarpma riskim artıyor. İlk günlerde ayağa kalktıktan sonra oturma pozisyonuna dönme konusunda çok acemilik çektim. Bazen pat diye popomun üstüne oturuyordum. Bir iki kere de ayağa kalktıktan sonra tek elimi bırakıp tek ayak üstünde akrobasi yapmaya çalışırken dengemi kaybettim ve kafamın köşelerini düzelttim. Artık ayaktayken oturma pozisyonuna dönme konusunda çok temkinli davranıyorum, popom yere değmeden ellerimi bırakmıyorum.

Bu hareketliliğim yüzünden ben uyanıkken annem ve babamdan birisi kendi işini bırakıyor, bana göz kulak oluyor. Gelişimim için beslenmenin yanında hareket etmemin ve keşfetmemin önemli olduğunu düşündüklerinden serbestçe evde dolaşmama izin veriyorlar. Ben nereye gidersem annem veya babam (duruma göre annanem veya babannem) beni engellemeden keşfetmeme izin veriyor. Yakın bir mesafeden beni takip ederek kontrol ediyorlar. Bazen benimle birlikte emekliyorlar. Bir yerden tutunup kalktığımda beni oradan uzaklaştırmak veya tutarak sınırlandırmak yerine ellerini vücuduma yakın bir mesafede tutarak hazır bekliyorlar. Dengemi kaybederek yüzümü çarpma riskim varsa ellerini çarpabileceğim yere koyarak ve diğer ellerini karnımın altında hazır bekleterek benim keşfetmeye devam etmemi sağlıyorlar.

Arasıra tutunup kalktıktan sonra dizimi kaldırarak tırmanmayı da deniyorum. Bu konuda henüz çok başarılı değilim. Babam bu yeteneğimi geliştirmek için koltuk minderlerinden tırmanabileceğim küçük yükseltiler hazırlıyor.

Ben büyürken babam da çaktırmadan yeniden çocukluğunu yaşıyor. Benimle birlikte evin içinde emekliyor. Bana dar yerlerden geçmeyi öğretirken kendi de eğleniyor. Koltuk ile duvar arasından emekleyerek beraber geçiyoruz. Babam köşeyi dönüp kaybolduğunda onu yakalamak için ben de hızlanıyorum ve onu görünce heyecanlanıp çığlıklar atıyorum. Beraber masanın ve sandalyelerin altından emekleyerek geçiyoruz. Böylece vücudumun sınırlarını ve mekan duygumu geliştiriyorum. Babam ise hala ne kadar esnek olabildiğini test ediyor ve genellikle bir yere sıkışıyor.