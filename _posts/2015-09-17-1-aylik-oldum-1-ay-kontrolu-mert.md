---
ID: 3335
post_title: '1 aylık oldum – 1. ay kontrolü &#8211; Mert'
author: babam
post_date: 2015-09-17 05:10:58
post_excerpt: ""
layout: post
permalink: >
  http://e1a5.com/0-yas/1-aylik-oldum-1-ay-kontrolu-mert/
published: true
---
Tek başıma büyümüyorum, abimle beraber büyüyoruz. İkimiz bir arada olunca kimseye zaman yetmiyor ve zamanın nasıl geçtiğini anlamıyor.

Beni eve getirdiklerinde minicik bir şeydim. Abim ile aramızda iki yaş olduğundan bizimkiler hemen hemen herşeyi hatırlasalar da ilk gün beni kucaklarına aldıklarında yine kendilerini acemi gibi hissetiler. İkinci gün işler yoluna girdi.

Ben dört günlük olduğumda hastaneye kontrole gittik. Bu sırada topuğumdan kan alınarak yenidoğan tarama testleri yapıldı. Doğumdan sonra alınan kan Sağlık Bakanlığı tarafından test ediliyor. Kontrolüm sırasında alınan kan ise hastanenin laboratuvarında test edildi. İkinci hafta civarında aile hekimimiz arayarak şüpheli bir durum olduğunu ve tekrar kan vermemiz gerektiğini söyledi. Doktorumuza danıştık: İlk günde alınan kanlarda bazı değerler yüksek çıkabiliyormuş ve daha sonra alınan kanda tüm değerlerimizin normal olduğunu söyledi. Aile hekimimize hastanede yapılan testlerin sonuçlarını ilettiğimizde testlerin tekrarlanmasına ihtiyaç duyulmadı.

Doğumsal tarama testlerinin mutlaka yapılması ve sonuçlarına göre tedavinin en kısa zamanda başlanması doğumsal hastalığın etkilerini en aza indirmek hatta ortadan kaldırmak için yapılabilecek en önemli ve bazen tek yöntem!

[caption id="attachment_3337" align="aligncenter" width="270"]<a href="http://e1a5.com/wp-content/uploads/2015/10/uykuda.jpg"><img class="size-medium wp-image-3337" src="http://e1a5.com/wp-content/uploads/2015/10/uykuda-270x360.jpg" alt="Uyurumda büyürüm" width="270" height="360" /></a> Uyurumda büyürüm[/caption]

Annemler sürekli abimin bu zamanlarda nasıl olduğunu, ne yaptığını hatırlamaya ve benimle karşılaştırmaya çalışıyorlar. Bu blogda yazdıkları yazılar, fotoğraflar ve videolar olmasa neredeyse imkânsız bir iş. Annem bizi standart doğuruyor. Abimle aynı kiloda doğdum; aramızda 20 gr, boylarımız arasında yarım santimetre ve doğduğumuz gebelik haftaları arasında 2 gün fark var. Abimden en önemli farkım, rengimin daha açık olması ve daha gürültücü bir bebek olmam. Acıktığımda daha fazla bağırıyorum, emdiğimde daha uzun ve gürültülü emiyorum ve homurdanıyorum.

Bu kadar emmeye göre durum gayet iyi. Birinci ay sonunda boy, kilo ve baş çevrem yeterince arttı. İlk günlerde içerisine düştüğüm tulumlar artık cuk diye üstüme oturuyor.

İlk haftadan itibaren başımı dik tutmak için gayret gösteriyordum. Ay sonunda artık uzun süre başımı kaldırıp tutabiliyorum. Farklı pozisyonlarda yatırılıyorum. Uyanık olduğumda yüzüstü yatırılmışsam kafamı kaldırıp tutmaya çalışıyorum.

Babam ikinci haftadan itibaren egzersizlerime başladı. Abimin yolundan gidiyorum. Beni yüzüstü ve sırtüstü kollarının üzerine yatırarak yumuşak bir zemine yakın bir mesafede yukarı aşağı hareket ettiriyor. Ay sonuna doğru baş kontrolüm artınca başımı yanlardan destekleyerek sağ ve sola da yatırmaya ve yattığım yerde yuvarlamaya başladı. Bu hareketler sırasında epeyce heyecanlanıyorum, gözlerim faltaşı gibi açılıyor, kollarımı açıp kapatıyorum. Bunlar gözlerimin mesafeye uyumu, denge, vücudum ve kol/bacaklarımın konumunu algılamam için ufak egzersizler. Ben gördükçe, işittikçe, dokunup hissettikçe beynim sürekli yeni bağlantılar kuruyor. Şu anda bu hisler çok kaba olsa da beynim muhteşem bir öğrenme sürecinde sürekli ve hızla şekilleniyor. Annemin karnından itibaren yaşadığım tüm tecrübeler ve duysal uyaranlar ilerleyen zamanda yürüme, konuşma, düşünme ve daha birçok sürecin temeli olacak.

Sadece anne sütü ile beslenmeye devam ediyorum. Henüz mama almadım. Yalnızca, annemin uykusuzluktan telef olduğu birkaç sefer annemin sağdığı sütlerden biberon ile içtim. Önümüzdeki günlerde annem tekrar işe başladığında geceleri annemin uykusunun biraz daha uzun olması için babam bu sütlerden vermeye başlayacak.

Bu bir ay içerisinde uzun bir yolculuk bile yaptım ve İstanbul’dan Keşan'a gittim. Artık arabanın arkasında iki bebek koltuğu var. Ben abimle annemin ortasında oturuyorum. Biz rahatımız yerinde, annem biraz sıkışıyor. Buna çözüm olarak benim koltuğumu sağ arkadan sol arkaya taşıdık, Mert yine ortada annem ise sağ arka koltukta oturuyor. Önündeki yolcu koltuğunu öne doğru çekince anneme rahat edecek, ayaklarını uzatacak epeyce yer açıldı.

[caption id="attachment_3336" align="aligncenter" width="259"]<a href="http://e1a5.com/wp-content/uploads/2015/10/gunes_banyosu.jpg"><img class="size-medium wp-image-3336" src="http://e1a5.com/wp-content/uploads/2015/10/gunes_banyosu-259x360.jpg" alt="Güneşleniyorum" width="259" height="360" /></a> Güneşleniyorum[/caption]

Bu seyahatimiz abim için çok eğlenceli oldu. Günboyu bahçede toprakla yoğruldu, sularla kendini ıslattı ve bu yüzden günde 3 defa banyo yaptı. Ben de fırsat buldukça soyunup bezimle güneşlendim.

[caption id="attachment_3338" align="aligncenter" width="360"]<a href="http://e1a5.com/wp-content/uploads/2015/10/abim_bahcede.jpg"><img src="http://e1a5.com/wp-content/uploads/2015/10/abim_bahcede-360x226.jpg" alt="Abim bahçede" width="360" height="226" class="size-medium wp-image-3338" /></a> Abim bahçede[/caption]