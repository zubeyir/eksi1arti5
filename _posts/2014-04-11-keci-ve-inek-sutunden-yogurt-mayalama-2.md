---
ID: 829
post_title: >
  Keçi ve inek sütünden yoğurt
  mayalama
author: annem
post_date: 2014-04-11 12:45:07
post_excerpt: ""
layout: post
permalink: >
  http://e1a5.com/0-yas/keci-ve-inek-sutunden-yogurt-mayalama-2/
published: true
mfn-post-love:
  - "0"
slide_template:
  - default
dsq_thread_id:
  - "3829557573"
---
Annem ve babam bana yedirdikleri yoğurtları evde hazırlıyorlar. Bu yazıda keçi ve inek sütünden yoğurt mayalama tecrübelerimizi sizinle paylaşıyoruz.

[caption id="attachment_843" align="aligncenter" width="360"]<a href="http://e1a5.com/wp-content/uploads/2014/04/yogurt_yedim.jpg"><img class="wp-image-843 size-medium" src="http://e1a5.com/wp-content/uploads/2014/04/yogurt_yedim-360x270.jpg" alt="mmmm! annemin yoğurtları çok lezzetli :)" width="360" height="270" /></a> mmmm! annemin yoğurtları çok lezzetli :)[/caption]

Daha önce hiç yoğurt mayalamadıysanız öncelikle bunun gayet basit olduğunu belirtelim. Birkaç püf noktaya dikkat ederek siz de yapabilirsiniz. Herhangi bir alet edevata da gerek yok.

Annemler bana keçi sütünden, kendilerine inek sütünden yoğurt yapıyorlar. Aralarındaki tek fark keçi sütünden yapılan yoğurdun biraz daha sulu olması. İnek sütü olarak Ada Organik ya da Sek günlük süt kullanıyoruz. Aslında en iyisi mandıra sütünü kaynatarak kullanmak olsa da kışın zaman ve güvenilir yerden süt bulma problemi nedeniyle bunu temin edemiyoruz. Keçi sütü için Baltalı ve Atatürk Orman Çiftliği (AOÇ) sütlerini denedik. AOÇ'yi çok kokulu bulduğumuzdan Baltalı ile devam ediyoruz. Keçi sütü her yerde bulunmayabiliyor. Biz Maçka Makro Market ve büyük Carrefour'lardan alıyoruz (son zamanlarda MADO'nun günlük keçi sütünü tercih ediyoruz).

Gelelim yapımına,

Öncelikle süt kaynatılarak sıcak ancak eli yakmayacak bir ısıya kadar (babaannemizin deyimiyle parmağı ısıracak kadar) soğutuluyor. Sonra sütü mayalayacağınız kaba alarak yarım litre süte 1-2 çorba kaşığı (yoğurdun katı tarafından) yoğurt koyuyorsunuz. Annemler benim yoğurtlarımı cam kavanozlara veya Avent via kaplara tek öğünlük olarak hazırlıyorlar. Bir kavanoza bir tatlı kaşığı yeterli oluyor. Bu yoğurt marketten aldığınız bir yoğurt olabileceği gibi daha önceki yoğurtlarınızdan elde ettiğiniz bir yoğurt da olabilir.

Birinci püf nokta, eğer çok az miktarda koyarsanız ya da mayalık yoğurdunuz çok suluysa elde ettiğiniz yoğurt da sulu olabiliyor. İkinci püf nokta yoğurdu mayalanma sürecinde bekletirken ısısını kaybetmeyeceği sıcak bir ortam yaratmak. Bunun için yoğurdumuzu kalınca bir beze sardıktan sonra üzerini battaniye ile sarmaladığımızda ısı sabit kaldığından en iyi sonucu elde ediyoruz. Bundan sonra 8-10 saat mayalanmaya bırakıyoruz. Olmuş mu? diye açıp açıp bakmamayı da öğrendik. Genellikle akşamdan yapıp gece boyu beklettiğimiz yoğurdu sabah buzdolabına koyuyoruz ve mayalanma süreci bu şekilde sona ermiş oluyor. Yemeden bir gün bekletildiğinde daha katı hale geliyor ancak acil gerekliyse birkaç saat bekletmek de yeterli oluyor.

[caption id="attachment_832" align="aligncenter" width="270"]<a href="http://e1a5.com/wp-content/uploads/2014/04/inek-sutunden-yogurt.htm.jpg"><img class="wp-image-832 size-medium" src="http://e1a5.com/wp-content/uploads/2014/04/inek-sutunden-yogurt.htm-270x360.jpg" alt="inek sütünden mayalanan yoğurt" width="270" height="360" /></a> inek sütünden elde edilen yoğurt[/caption]

[caption id="attachment_833" align="aligncenter" width="270"]<a href="http://e1a5.com/wp-content/uploads/2014/04/keci.jpg"><img class="wp-image-833 size-medium" src="http://e1a5.com/wp-content/uploads/2014/04/keci-270x360.jpg" alt="keçi sütünden mayalanan yoğurt" width="270" height="360" /></a> keçi sütünden elde edilen yoğurt[/caption]

<div style="clear: left;"></div>
İlk seferde olmadıysa nerede hata yaptığınızı düşünerek yeniden deneyin. Birkaç denemede mutlaka başarılı olacaksınız. Biz de sizlerin lezzetli yoğurt mayalama konusunda önerilerinizi bekliyoruz.

Güncelleme: Yeni yazımız "<a title="İnek sütünden yoğurt mayalama" href="http://e1a5.com/yazilar/inek-sutunden-yogurt-mayalama/" target="_blank">İnek sütünden yoğurt mayalama"</a> da ilginizi çekebilir.