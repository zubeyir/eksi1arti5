---
ID: 722
post_title: D vitamini ve güneş
author: babam
post_date: 2014-03-15 22:18:40
post_excerpt: ""
layout: post
permalink: >
  http://e1a5.com/0-yas/d-vitamini-ve-gunes/
published: true
dsq_thread_id:
  - "3841252129"
---
Havalar bir sıcak bir soğuk seyrederken çok uzun bir kış geçirmedik. Yaşım ufak olduğu için serin ve soğuk havalarda biraz daha dikkat edilmesi gerekiyordu. Ancak bizimkiler beni soğan gibi de sarmalamıyorlar. Kışı öyle paltolar, astronotlar ve eldivenler içerisinde geçirmedim, zaten öyle bir hava da yoktu. Güneşi gördükleri anda beni önüne attılar, d vitaminini doğal yollardan alayım diye. Aldıkları eldivenleri bile sadece hastaneden çıkarken bir kere kullandılar, sonra bir daha eldiven giymedim. Astronot tulumumu bir iki defa giydim. Çok sıcak ve boğucu geldiğinden ondan da vazgeçtik.

Dışarı çıkarken üç parça önemli: Birincisi başlığım, hava çok soğuksa başlığım mutlaka kafamda. İkincisi mavi polarım; bunu herşeyin üstüne giyebiliyorum. Üçüncüsü ise eğer hava çok soğuksa tulumumun veya çoraplarımın üstüne giydiğim çıngıraklı patiklerim. Çok soğuk havalarda dışarı çıkıyorsam tulumunun veya pantolonumun altına kilotlu çorap giydiğim de oluyor. İçimde ise bezim, bodyim ve tulumum oluyor. Bütün kış dışarı çıkarken üstüme bunlardan başka birşey giyemeye ihtiyacım olmadı. Eğer yürüyüş yapıyorsak arabamın tulumu içerisinde veya babamın kucağında onun poları içerisinde gayet rahat gezdim.

[caption id="attachment_726" align="aligncenter" width="640"]<a href="http://e1a5.com/wp-content/uploads/2014/03/evde_gunesleniyorum.jpg"><img class="wp-image-726 size-full" src="http://e1a5.com/wp-content/uploads/2014/03/evde_gunesleniyorum.jpg" alt="Evde güneşleniyorum" width="640" height="480" /></a> Evde güneşleniyorum[/caption]

Kışın haftada bir iki dışarı çıktığım için biraz güneş görüyordum. Bahar geldi ve güneş daha bir sıcak. Bu sabah babam beni soyundurup yatağın üzerinde güneşlenmeye bıraktı. Güneşten faydalanabilmem için camı açtı ve doğrudan güneş almamı sağladı. Güneşin vücuttaki önemli faydalarından biri deride D vitaminin üretimini sağlaması. Bunun gerçekleşmesi için güneş ışığındaki ultraviyole (uV) ışınlara ihtiyaç var. uV ışınlar camın arkasına, elbiselerin veya koruyucu kremlerin altına geçmediğinden D vitamini üretimi için güneşe doğrudan maruz kalmak gerekiyor. Güneşlenirken güneş ışınlarının dik geldiği öğle saatlerinin dışındaki saatlerin tercih edilmesi ve kısa süreli güneşlenme bu ışınların zararlı etkilerinden koruyacaktır.

Kışın güneş ışığının az olması, soğuk nedeniyle evde kalınması anne ve bebekte D vitamini eksikliklerine yol açabiliyor. Her gün 400 ünite (UI) D vitamini alınması bu eksikliklerin görülmesini engelliyor.

Doğumdan sonra 15. günde ACD<sub>3 </sub>üçlü vitamin desteği kullanmaya başladım. Bebekler için olan D vitamini genellikle üçlü olurken daha büyük çocuklar için besin desteği adıyla dörtlü (ACD<sub>3</sub>E) olarak bulunuyor. İkisi arasındaki en önemli fark gerekli olan 400 UI D vitamini, bebekler için olanlarda 0.5 ml ya da 10 damla içerisinde bulunurken, çocuklar için olanlarda bu miktar 1 ml'de yani 20 damlada bulunuyor. Eczaneler bu farka dikkat etmeden verebiliyorlar, hatta çocuklar için olanların ambalajları büyük olduğundan bu daha fazla gider diyebiliyorlar! Sizin dikkat etmeniz önemli. Biz Omnivit (Sanofi) markayı kullanıyoruz. Buzdolabında saklanması gerekmiyor, bu yüzden rahatlıkla seyahatlerde yanımızda taşıyabiliyoruz. Genellikle akşamları demir damlamın hemen arkasından alıyorum ve ağzım tatlanıyor.

[caption id="attachment_724" align="aligncenter" width="640"]<a href="http://e1a5.com/wp-content/uploads/2014/03/emirganda_yemek_gunes.jpg"><img class="wp-image-724 size-full" src="http://e1a5.com/wp-content/uploads/2014/03/emirganda_yemek_gunes.jpg" alt="Emirgan'da yemek ve güneş" width="640" height="853" /></a> Emirgan'da yemek ve güneş[/caption]

Bugün babamın günüydü. Arabada da sakin sakin oturduğumdan beraber Emirgan korusuna gittik. Korunun içerisinde gezindikten sonra Sarı Köşk'ün bahçesinde rüzgar almayan ve güneşin ısıttığı bir masada oturduk. Babam bana sabah annemin pişirdiği havuç, kabak ve pirinçten oluşan öğle öğünümü verdi. Kafam ve yüzüm yeterince güneş alsa da yemeğimi yerken babam yine kıyafetimin kollarımı ve bacaklarını sıyırarak güneşlenmemi sağladı. Etrafımla ilgilenmekten pek bir şey yemedim.

Bu aralar suyu da çok seviyorum ve içmek istiyorum. Araba yolculuklarını ve havaların ısındığını da hesaba katınca daha fazla su içmek istemem normal. Bizimkiler beni kat kat giydirmediğinden çok terlemiyorum. Eğer bebeğinizi üşümemesi için sıkı giydiriyorsanız terlediğini ve sıvı (süt veya su) ihtiyacının arttığını aklınızda bulundurun. Bazen bebeğinizin mızıldanmasının tek nedeni sıcak ve susuzluk olabilir.

Sevgiler.

Edit: Bizimkilerin beni çok giydiremekteki ısrarları hiç bir soruna neden olmadı. Sonraki yazılarımda da görüldüğü gibi Nisan ayında deniz kenarında bezimle keyif bile yaptığım oldu. Ailemin bütün çabalarına rağmen 2 yaşında yuvaya başlayana kadar hasta olmadım ve antibiyotik kullanmadım. Yuvaya başladıktan sonra ara ara 3 ay boyunca 40 C dereceye kadar ateşlenip hasta yatsam da sadece bir kere antibiyotik kullanmam gerekti. Geri kalan durumlarda ateşim 3 gün kadar sürdü ve ılık banyo ve ateş düşürücülerle geçti. Bu dönemlerde 1 hafta okula gitmeyerek arkadaşlarıma bulaştırmamaya özen gösterdim, ancak aynı duyarlılığı muhtemelen arkadaşlarımın aileleri göstermediği için bir dönem sık sık hasta oldum. Bu hastalıklar benim için büyük bir sorun olmasa da minik Mert o dönemde 4-5 aylıktı ve getirdiğim hastalıkların bir kısmı ona da bulaştı ve bronşiyolit oldu. Mert'te benim izimden geliyor güneşli ve sıcak havayı gördüğünde sadece bezi ve body ile kalıyor.

&nbsp;