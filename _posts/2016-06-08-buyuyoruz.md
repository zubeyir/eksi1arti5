---
ID: 3380
post_title: İkimiz de büyüyoruz
author: babam
post_date: 2016-06-08 02:55:30
post_excerpt: ""
layout: post
permalink: http://e1a5.com/gelisimim/buyuyoruz/
published: true
---
Kardeşimin gelişinden sonra sanki herşey çığrından çıktı. Herşey çok hızlı değişiyor ve ikimiz de büyüyoruz. Bizimkiler benim küçük olduğumu ve kardeşimi kıskanmayacağımı düşünüyorlardı. Kıskandığım da söylenemez ama evdeki bu yeni şeye nasıl tepki vereceğimi bilemiyorum. Daha önce bunun geleceğinden bahsetmişlerdi. Galiba neden bahsettiklerini pek anlayamamışım. Kardeşim geldi ve o gün bu gündür hiçbirşey eskisi gibi değil.

Önceleri onu görmezden geliyordum ve pek ilgilenmiyordum. Sonra onu pek şiddetli sevmeye başladım. Bu şiddet tutkulu bir sevgi gibi değil de pat-küt tarzında bir şiddetti. Jumbo ile benim ilişkime gösterilen dikkat şimdi benim ile kardeşim ilişkisine gösteriliyor ve birarada yalnız bırakılmıyoruz.

Kardeşimin gelişi benim de 2 yaşına girdiğim döneme rastladığından artık evde sıkılmaya başlamıştım. Annem yuva arayışlarına daha aylar öncesinden girişmişti. Nişantaşı'nda evimize yakın yuvaları teker teker geziyorlar ve beni de götürüyorlardı. Bu yuvaların çoğunu beğenmediler çünkü, ya yer altında bodrum katlara sıkışmışlarda ya da daha bu yaşta şu kadar dil öğretiyoruz diyerek benim bir oyun çocuğu olduğumu unutmuş görünüyorlardı.

Kardeşim geldikten sonra hemen evden gönderiliyorum hissine kapılmamam için acele etmeden yuva aramaya devam ettiler ve Ekim ayının başında Meşe Palamudu Cocuk Evi'ne karar verdiler. Müstakil bir binası ve bahçesi vardı. Daha güzeli Yıldız Parkı'nın hemen yanı başında olduklarından yaz kış, yağmur çamur demeden haftada iki kere parka gidiyorlar ve hem açık havada oyun oynuyorlar hemde doğayı gözlemliyorlardı. Öğretim tarzları ile kalıplara sokmadan, her çocuğun kendini ifade etmesine yönelikti.

Okula başladığım ilk haftalarda hiçbir problem yoktu. Başlangıçta yarım gün okula gitmeye başladım ve okula servisle gidiyordum. Bu zamana kadar herhangi bir infeksiyon geçirmemiştim. Ancak okula başlamamla infeksiyon ve yüksek ateş ile tanıştım. Okuldan bir hafta ayrı kalıp tekrar başladığımda sorunlar çıktı ve okula gitmek istemedim. Bir hafta boyunca annemlerin beni okuldan almaya gelmesi yeniden uyum sağlamam da işe yaradı. Şubat ayına kadar hastalıklar nedeniyle sık sık okula ara versem de okulumla aram pek açılmadı. İnfeksiyonlar sırasında ateşim 40 C'ye yükselse de biri haricinde yalnızca ılık duş ve ateş düşürücülerle atlattım.

Şubattan sonra ya benim direncimin artmasından ya da artık arkadaşlarımın okula taşıyacağı infeksiyon kalmadığından tekrar hastalanmadım. Hasta olduğum zamanlarda arkadaşlarıma bulaştırmamam için annemler beni bir hafta okula yollamadılar. Kardeşim küçük olduğu için benim hasta olmam bizi çok zor durumda bırakıyordu ve arkadaşlarımın kardeşleri de zor durumda kalabilirdi. Herşeye rağmen Mert ve annem de sayemde bir kaç kere şifayı kaptılar.

Ben okulda kendimi geliştirirken kardeşimde evde gelişimini sürdürdü. Emeklemeye başladıktan sonra oyuncaklarıma ortak çıkmaya başladı. Oyuncaklarımı almasına bazen izin veriyorum bazen de neye elini atarsa elinden alıyorum. Şiddetli sevgim zaman içerisinde bizimkilerin tüm engelleme çabalarına rağmen arttı. Bu sevgimdem vazgeçmem için türlü yöntemler denendiyese de hiçbiri işe yaramadı. Tek işe yarayan çözüm bir süre yaptıklarıma ara verilip oturtulmak oldu. O zaman söylenileni dinlemeyi öğrendim ve yaptığımın ne olduğunu kavramaya başladım. Ya da bizimkiler öyle sanıyor. Herhalükarda, sevgim, kardeşim için daha katlanılabilir hale geldi. Bugünlerde onu hala biraz sıkıştırmayı ihmal etmiyorum. Mert de tepkisini gayet açık belli edip bizimkilerin durumdan haberdar olmasını kesinlikle garantiye alıyor.

Mert neredeyse on aylık oldu. Emekleme ve hareketlilik konusunda benden daha hızlı. Yedi aylık emeklemeye başladı. Şimdi tutunup sıralıyor ve koltukların üstüne kendi başına çıkıp inebiliyor. Elimde birşey gördümü peşimden kovalıyor ve ne olursa olsun amacına ulaşmadan vazgeçmiyor. Yürümeye başladığında gerçekten zor bir hayat beni bekliyor. Bu babamın önemli hedeflerinden biri. Mert biraz daha büyüyüp benim hakkımdan geldiğinde rahatlayacağını düşünüyor. Muhtemelen ikimiz birden babamın hakkında geleceğiz :)

Bütün bunların sorumlusu aslında kendisi. Daha çocukluğumdan verdiği komando eğitimleri sayesinde şimdi herşeyin tepesine kadar kendim çıkıp inebiliyorum. Tabii ki, kitaplığın tepesinden almak istediğim şeyi aşağıya salladıktan sonra. Bazen kazalar olmuyor değil. Bugün buzdolabının üstünden birşeyler almak isterken dondurucunun kapağının üstüne elimi atıp tırmanmaya kalkınca kapak açıldı ve havada asılı kaldım. Bu beni epeyce korkuttu. Az çok halimi anlamışsınızdır. Bir de Mert'in bütün bunları benden öğrenip üstüne kendi hünerlerini ortaya koyduğunu düşünün, o zaman babamın bizi birbirimize kırdırma hayallerinin neden suya düşeceğinizi anlarsınız :)

Yaz geliyor ve okulum bitiyor. Annem gelecek sene ve hatta anaokulu için bana okullar bakmaya başladı. Ancak, bu yaz beraber zaman geçirebilmemiz için yaz okuluna gitmiyorum.

&nbsp;

&nbsp;