---
ID: 3181
post_title: Kardeş geliyor!
author: babam
post_date: 2014-12-13 21:36:27
post_excerpt: ""
layout: post
permalink: >
  http://e1a5.com/beslenmem/kardes-geliyor/
published: true
slide_template:
  - default
dsq_thread_id:
  - "3895677118"
---
Bugün annem babama müjdeyi verdi. Hamilelik testinin fotoğrafını göndermiş altında da "Defne ya da Ali geliyor" diye müjdelemiş. Yeni bana kardeş geliyor

Şimdilik bunun ne demek olduğunu bilmiyorum. Yavaş yavaş beni buna alıştırmaya çalışacaklar.

Kardeşim gelmeden önce hayatımda önemli değişiklikleri yapmaya ve o geldiği zaman ile çakışmamasına dikkat ediyorlar. Böylece kardeşim geldi diye bunlar başıma geldi diye düşünmeyeceğim.

Odamı çok uzun zaman önce ayırmışlardı ve geceleri kendi odamda uyuyorum. Sütten de hemen hemen kesildim. Bugün yarın onu da sonlandıracaklar. Sütten kesilmem aynı zamanda annem için de iyi olacak. Hem beni emzirmek hem de kardeşimin gelişimi için enerji harcamak onun vücudu için zor olacaktı. Ben de rahatlıkla herşeyi yiyebildiğim için beslenmem ve gıda almam sorun olmuyor. Sadece anne sütü dışındaki sütlerle aram iyi değil. İnek veya keçi sütü farketmiyor, hiçbirini içmiyorum.

Geriye bir tek tuvalet eğitimim kaldı. Bir süredir "çiş yaptım" diyerek bezime bir şeyler bıraktığımı söylüyorum. Genelde büyük birşeyler oluyor. Önceden haber vermesem de koşuşturmacalarımın arasında durup sonra kaldığım yerden işime devam ettiğimi gören biri birşey yaptığımı yüzümden rahatlıkla anlayabiliyor. Annemler tuvalet eğitimimi mümkün olduğu kadar olaysız atlatmanın yollarını arıyorlar ve bunu kardeşim gelmeden yapmaları iyi olacak.

Bakalım!