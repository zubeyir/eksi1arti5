---
ID: 1012
post_title: 'İlk yurtdışı seyahatim &#8211; Berlin ve Hamburg'
author: babam
post_date: 2014-06-15 21:17:18
post_excerpt: ""
layout: post
permalink: >
  http://e1a5.com/0-yas/ilk-yurtdisi-seyahatim-berlin-ve-hamburg/
published: true
mfn-post-love:
  - "0"
slide_template:
  - default
dsq_thread_id:
  - "3884301269"
---
Bu sefer yolculuk yurtdışına. Annem ve babam bilimsel çalışmalarını sunmak için Almanya'da kongrelere katıldılar ve tabiki beni de götürdüler. Evden uzakta yollarda ve otellerde bir hafta geçirdik.

[caption id="attachment_1022" align="aligncenter" width="300"]<a href="http://e1a5.com/wp-content/uploads/2014/07/gozler_kaymaya_baslamis.jpg"><img class="wp-image-1022 size-medium" src="http://e1a5.com/wp-content/uploads/2014/07/gozler_kaymaya_baslamis-300x225.jpg" alt="Havaalanına girerken gözlerim kaymaya başlamıştı" width="300" height="225" /></a> Havaalanına girerken gözlerim kaymaya başlamıştı[/caption]

İlk uçuş tecrübemi ve uzun seyahatimi Antalya'ya giderken yaşamıştım ama bu seferki biraz daha uzun oldu. Uçuş hazırlıkları daha kapsamlı yapıldı. Bizimkiler bir hafta için ufak bir valize sığışırken ben kendi boyutuma göre epeyce bir yer kapladım. Uzun bir seyahatte yanımıza almamız gereken en önemli eşyaların biberon, yemek kapları (Philips Via), termos, kaşıklar, minik havlular ve mama önlüklerim olduğuna karar verdik.

Seyahatte çamaşır yıkama şansımız olmadığından benim için yanımıza bolca kıyafet aldık. Bunların dışında gittiğiniz yerlerde elinizin altında olması gereken en önemli aletin bir su ısıtıcısı olduğu ortaya çıktı. Otellerde genellikle bulunuyor ya da istediğinizde getiriyorlar.

İstanbul'dan Berlin'e uçak yolculuğu yaklaşık üç saat sürdü. Sabah erken kalktığımdan uçuş saatine kadar uykum geldi. Bizimkilere göre öğleden önceki uçuşlar hepimiz için en konforlusu. Öğlene doğru uykum geldiğinden bu saatlerde uçağa bindiğimde rahatlıkla uyuyabiliyorum.

[caption id="attachment_1021" align="aligncenter" width="224"]<a href="http://e1a5.com/wp-content/uploads/2014/07/giderken_uyudum.jpg"><img class="wp-image-1021 size-medium" src="http://e1a5.com/wp-content/uploads/2014/07/giderken_uyudum-224x300.jpg" alt="Uçuş boyunca uyudum" width="224" height="300" /></a> Uçuş boyunca uyudum[/caption]

Uçak havalanırken kulaklarımın basınç farkından ağrımaması için su içtim ve meme emdim. Uçak havalandıktan sonra emmenin de keyfiyle uyuyakalmışım. Neredeyse bütün uçuş boyunca uyudum ve tekrar inmeye yakın uyandım. Uyanınca annemler yanlarında getirdikleri hazır mama ile karnımı doyurdular. İstenildiğinde THY, uçakta bulundurdukları bebek mamalarından ikram ediyor.

İnerken tekrar süt keyfi yaparak yolculuğun ilk ayağını sorunsuz atlattım. Berlin'de bizi Therese teyzem karşıladı ve beraber otelimize gittik. Adina Apart Otel'de kaldık. Bu oteli seçmemizin nedeni hem toplantı merkezine çok yakın olması hem de odamızda ufak bir mutfak bulunmasıydı. Böylece mama yapmak, su ısıtmak ve bulaşık yıkamak bizim için kolay oldu. Tek sorun getirdikleri bebek yatağıydı. Çok sert olduğundan kullanamadık.

[caption id="attachment_1028" align="aligncenter" width="300"]<a href="http://e1a5.com/wp-content/uploads/2014/07/therese_teyze_ile_berlin_sokaklarinda.jpg"><img class="wp-image-1028 size-medium" src="http://e1a5.com/wp-content/uploads/2014/07/therese_teyze_ile_berlin_sokaklarinda-300x225.jpg" alt="Therese teyze ile Berlin sokaklarında" width="300" height="225" /></a> Therese teyze ile Berlin sokaklarında[/caption]

Otele yerleştikten sonra Berlin'de annemlerin en sevdiği dondurmacıya gittik. <a title="Amorino Gelato Al Naturale" href="http://www.amorino.com/en/" target="_blank">Amarino</a>, Hackescher Markt tren istasyonuna yakın bir İtalyan dondurmacısı. Dondurmalarının lezzeti kadar sunum şekli de muhteşem. İstediğiniz kadar farklı dondurma çeşidini çiçek yaprakları gibi iç içe yerleştirerek hazırlıyorlar. Ben de ilk dondurmamı böylece tatmış oldum.

Almanya'da bir çok markette ve biomarketlerde bebek mamaları bulmak mümkün. Türkiye'de bildiğimiz markaların ne kadar çok çeşidi ve bebeğin yaşına göre pütür oranı artan mamalar olduğunu görünce şaşırdık. Bunun yanında organik bir çok mama markası da var. Bu kadar çeşit olmasına rağmen tadları Türkiye'de yediklerimden farklı geldiğinden çoğunu beğenmedim ve yemeyi reddettim. Meyve işini taze meyvelerle halletmemize karşın sebzeleri pişiremediğimiz için biraz sıkıntı çektik. Almanya'da bulunduğumuz günlerde özellikle yemeyi sevdiğim şeyler minik kaplarda bulunan organik keçi yoğurdu ve keçi peyniri oldu.

[caption id="attachment_1020" align="aligncenter" width="300"]<a href="http://e1a5.com/wp-content/uploads/2014/07/ailecek.jpg"><img class="wp-image-1020 size-medium" src="http://e1a5.com/wp-content/uploads/2014/07/ailecek-300x225.jpg" alt="Ailecek" width="300" height="225" /></a> Ailecek[/caption]

Annemle beraber kongredeki sunumuna katıldım, o posteri başında soruları cevaplarken ben de yanıbaşında arabam içerisinde uyudum. Bazen de babamla Berlin sokaklarında gezindik. İlk gün hava biraz serindi ve buna göre giyimim uygundu, ancak ikinci gün aynı şekilde giyinince çok bunaldım ve biraz da su kaybettim. Akşam ateşim çıktı ve iki gün kadar devam etti. Herhangi bir infeksiyon belirtisi (öksürük, burun akıntısı, ishal gibi) olmadığından bizimkiler rahat davrandılar. Sadece beni soyundurarak ve sıvı almamı sağlayarak ateşimi kontrol altında tuttular.

Yanımızda termometre olmadığından ilk gece ateşimi ölçemediler. Genel olarak oynamaya devam etmem, gülümsemem, nedensiz ağlama ve huzursuzluğumun olmaması ve rahat yiyip-içmeme bakarak ateşimin çok yüksek olmadığına karar verdiler. Babam gece ara ara nabzımı sayarak ateşimin yükselip yükselmediğini de kontrol etti. Benim yaşımdaki bebeklerin dakikada nabzı 100-160 atım arasında olabiliyor. Bu yetişkinlere göre yüksek bir değer. Genellikle vücut ısısındaki her 1 derecelik artış, nabzın da dakikada 10 atım kadar artmasına neden oluyor. Bu nedenle babam vücut ısımı eliyle kontrol ettiğinde çok farklılaşmamasına ve nabzımın sabit kalmasına bakarak ateşimin yükselmediğini düşündü. Ertesi gün termometre ile ölçtüğümüzde de çok yüksek olmadığını gördük ve ateşim sonra kendiliğinden düştü.

[caption id="attachment_1027" align="aligncenter" width="224"]<a href="http://e1a5.com/wp-content/uploads/2014/07/susturucu.jpg"><img class="wp-image-1027 size-medium" src="http://e1a5.com/wp-content/uploads/2014/07/susturucu-224x300.jpg" alt="Susturucu" width="224" height="300" /></a> Susturucu[/caption]

Berlin'de iki gün kaldıktan sonra sabah erkenden hızlı trenle Hamburg'a geçtik. Hamburg'ta yine kongre merkezine yakın ve benim için yeşillikler içerisinde bir otel seçtik. Mövenpick eski bir su kulesinden otele çevrilmiş, büyük bir parkın içerisinde ve aynı zamanda çok büyük bir park olan Planten un Blomen'e yakın bir otel. Parkın yeşillikleri içerisinde gezip oyuncaklara binerek eğlenmeyi de ihmal etmedim.

[caption id="attachment_1023" align="aligncenter" width="300"]<a href="http://e1a5.com/wp-content/uploads/2014/07/hamburgta_parkta.jpg"><img class="wp-image-1023 size-medium" src="http://e1a5.com/wp-content/uploads/2014/07/hamburgta_parkta-300x225.jpg" alt="Hamburg'ta parkta" width="300" height="225" /></a> Hamburg'ta parkta[/caption]

Annem veya babam kongreye dönüşümlü olarak katılırken diğeri beni dışarıda gezdirmekle meşguldü. Annemle vaktimizi iki saatlik dönüşümlerle otelde ve parkta geçirirken babam beni sabahtan akşama kadar dışarıda gezdiriyordu. Bütün gün dışarıda geçirebilmek için yeterli yiyecek, su ve bez stoku ile dışarı çıkmamız gerekiyordu. Bazen de annemin emzirmesi için kongre merkezine uğruyorduk.

[caption id="attachment_1025" align="aligncenter" width="300"]<a href="http://e1a5.com/wp-content/uploads/2014/07/kongre_salonunda_emme_operasyonu.jpg"><img class="wp-image-1025 size-medium" src="http://e1a5.com/wp-content/uploads/2014/07/kongre_salonunda_emme_operasyonu-300x225.jpg" alt="Kongre salonunda emme operasyonu" width="300" height="225" /></a> Kongre salonunda emme operasyonu[/caption]

Arabam ile bütün gün dolaşmak oldukça sıkıcı ve bir de bezim ıslanmış ise popomu rahatsız ediyordu. Bu yüzden ara sıra çimlerde serbestçe dolaşmama veya ayağımı parkın içinden şırıl şırıl akan sulara sokmam için izin çıkıyordu. Gün içerisinde dolaşırken uykum geldiyse arabamı yatar pozisyona getirerek uyumamı sağlıyorlar ve sık sık bezimi değiştirerek popomu rahatlatıyorlardı.

<iframe src="//www.youtube.com/embed/_LCGvzPUqP0" width="640" height="480" frameborder="0" allowfullscreen="allowfullscreen"></iframe>

Almanya hava sıcaklıkları Haziran başında çok güzel ve günler çok uzun. Bu seyahatimde yaşadığım en büyük sorun günlerin uzun olması nedeniyle uyku düzenimin bozulması oldu. Güneş 21.30 civarında batarken havanın kararması 22.30'u buluyordu. Ben de akşama doğru yorulup uyumuş olduğumdan bu aydınlıkta kalkıp dikiliyordum ve tekrar uyumam geceyarısını buluyordu. Türkiye'ye döndükten sonra bile uyku düzenim biraz şaşmış durumda ve yavaş yavaş erken saatlere doğru çekiyoruz.

[caption id="attachment_1024" align="aligncenter" width="224"]<a href="http://e1a5.com/wp-content/uploads/2014/07/hamburgtan_ayriliyoruz.jpg"><img class="wp-image-1024 size-medium" src="http://e1a5.com/wp-content/uploads/2014/07/hamburgtan_ayriliyoruz-224x300.jpg" alt="Hamburg'tan ayrılıyoruz" width="224" height="300" /></a> Hamburg'tan ayrılıyoruz[/caption]

Dönüş yolculuğumuz akşam üstüydü, uçağımız bir saat kadar rötar yaptı ve daha da geciktik. Türkiye'ye döndüğümüzde saat geceyarısını geçmişti. Annem ve babam oyuncaklarla, kitaplarla ve yemek yedirerek vakit geçirmemi sağladılar. Bazen bacaklarının arasında yere bıraktıklarında kendi başıma da oynadım. Böylece neredeyse bütün yolculuk boyunca uyanık olmama rağmen çok sıkılmadım.

Annanem ve teyzem bizi havaalanında karşıladı ve yeni evimize doğru yola çıktık.