---
ID: 3306
post_title: 'Mert&#8217;in yaz giyimi &#8211; Sıcak havalarda bebek giyimi'
author: babam
post_date: 2015-09-20 03:26:14
post_excerpt: ""
layout: post
permalink: >
  http://e1a5.com/0-yas/mertin-yaz-giyimi-sicak-havalarda-bebekler-giyimi/
published: true
---
Siz buna sıcak mı diyorsunuz, benim geldiğim yerde kaloriferleri sürekli yakıyorlardı, sıcaklık 37 dereceden aşağıya inmiyordu. Neyse dışarı çıktım da biraz serinledim. Son dokuz aydır sıcağa alışmış biri olarak şimdi dışarının bu serinliği bana pek yaramıyor.

Yaz aylarında sıcakların en yüksek olduğu günlerde doğan bebeklerin nasıl giydirileceği önemli bir sorun.

Bebek nasıl giydirilir denildiğinde herkesin gözünün önünde zıbını, tulumu, çorapları, eldivenleri, başlığı, şapkası ve battaniyesi ile bir bebek belirdiğine eminim. Bir bebeği soğuk havada, sıcak tutmak istiyorsanız bunlar iyi bir seçim olabilir. Ancak, karakışta yaşamıyorsanız hava durumunu ve bebeğinize giydirdiklerinizi bir daha gözden geçirin.

[caption id="attachment_3315" align="aligncenter" width="360"]<a href="http://e1a5.com/wp-content/uploads/2015/09/mert_kisa_tulum.jpg"><img class="wp-image-3315 size-medium" src="http://e1a5.com/wp-content/uploads/2015/09/mert_kisa_tulum-360x270.jpg" alt="Mert kısa tulumu ile gündüz uykusunda" width="360" height="270" /></a> Mert kısa tulumu ile gündüz uykusunda[/caption]

Bebekler vücut sıcaklıklarını kendi kendilerine düzenlemekte ilk haftalarda yeterince başarılı değildir. Soğuk günlerde onları sıcak tutmanız kadar, sıcak günlerde de serin tutmanız vücut sıcaklıklarını koruyabilmeleri için önemlidir.

Anne karnında bebeğin vücut sıcaklığı yaklaşık 37.5 derece civarındadır. Vücut dışında ise 36 - 37 derece arasında ayarlanır. Bebeğin vücut sıcaklığı 37 - 37.5 derece arasında ise bu hafif artış genellikle ateş değildir; sıklıkla bebeğin fazla giydirilmesinden veya sıcak bir ortamda bulunmasından kaynaklanır. Üstündekileri biraz hafiflettiğinizde veya daha serin bir ortama geçtiğinizde bebeğinizin vücut sıcaklığı da düşecektir.

İnsan vücudunun fazla ısıyı uzaklaştırma yollarından biri terlemedir ve bebekler yeterince terleyemezler. Sadece boyunları, elleri ve kafalarından terleyerek ısı kaybedebilirler. Bebeklerin kafasının vücudunun üçte biri büyüklüğünde olduğunu düşünürseniz sıcak havada ısı kaybetmeleri için kafanın ne kadar önemli olduğu anlaşılabilir. Bu nedenle sıcak bir ortamda fazlaca giydirilen bir bebeğin vücut sıcaklığı hızla artabilir. Yaz aylarında, şapkaları ve çorapları esintili ve soğuk havalar dışında bir kenara bırakabilirsiniz.

Oğlumuz Mert Ağustos ayının ortasında doğduğundan bunaltmadan nasıl giydirebileceğimizi araştırıyoruz. Gündüzleri kısa kollu ve paçalı bir tulum giydirirken, akşamları tam bir tulum giydiriyoruz. Tek kat giysi yetiyor, altında sadece bezi var. Serin gecelerde üzerini ince bir pamuklu kumaş ile örtüyoruz. Havalar serinledikçe kısa tulum ile beraber çorap da giydiriyoruz. Eldiven ve başlığa şimdilik ihtiyaç olmadı. Beşiğini yerleştirmek için odanın hava akımı/esinti olmayan bir köşesini seçtik, yani kapı ve pencere arasındaki çizgiden uzak bir yerde yatırıyoruz. Esinti, vücudun etrafındaki sıcak havayı uzaklaştırdığından vücuttan ısı kaybını hızlandırır ve kendimizi serinlemiş hissederiz [Rüzgar estiğinde veya bir pervanenin karşısında olduğu gibi]. Ancak, bebekler böyle bir durumda vücut ısılarını hızla kaybederek üşürler.

[caption id="attachment_3316" align="aligncenter" width="270"]<a href="http://e1a5.com/wp-content/uploads/2015/09/mert_uzun_tulum.jpg"><img class="size-medium wp-image-3316" src="http://e1a5.com/wp-content/uploads/2015/09/mert_uzun_tulum-270x360.jpg" alt="Mert uzun tulumu ile gece uykusuna hazır" width="270" height="360" /></a> Mert uzun tulumu ile gece uykusuna hazır[/caption]

Ne kadar giydirmeliyim diye sorarsanız, kendinize bakın ve üşüyüp üşümediğinizi düşünün. Şort ve tişörtle rahat edebildiğiniz sıcak bir günde bebeğinizde kısa kollu bir body veya tulum ile gayet rahat olabilir. Pamuklu kumaşlar teri daha fazla emeceğinden tercih edilebilir. Havanın serinlediğini düşünüyorsanız üzerine tam tulum ve örtüler şeklinde katmanlar ekleyebilirsiniz. Tek kalın bir giysi yerine, birden fazla ince katman, giysiler arasında oluşan hava cepleri izolasyon görevi gördüğünden, vücut ısısının daha iyi korunmasını sağlar. Ancak, bebeğiniz terler ve giysileri nemlenirse bu sefer ıslanan giysiler izolasyon işlevini kaybeder ve iletken işlevi görür ve vücuttan ısı kaybını hızlandırır [soğuk havada giysileriniz ıslandığında hissettiğiniz ızdırabı hatırlayın]. Sıcak havalarda bebeğinizi terletmeden uygun miktarda giydirmeye çalışın.

Aşırı sıcak ve terleme bebeğinizin cildinde, isilik olarak adlandırılan, kırmızı beneklere yol açabilir. İsilik şiddeti duruma ve cilt özelliklerine göre değişebilir. Önlenmesinde en kolay yöntem bebeği terletmeyecek biçimde giydirmek ve sık sık banyo yaptırmak. Biz gün aşırı banyoyu tercih ediyoruz.

Tabi en önemlisi yaz sıcaklarında bebeğiniz ter ve nefes ile sıvı kaybettiğinden bol bol emzirmek!